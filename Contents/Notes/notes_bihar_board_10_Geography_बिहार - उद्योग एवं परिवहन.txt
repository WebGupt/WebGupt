<h3>बिहार: उद्योग एवं परिवहन</h3>
<b>औद्योगिक विकास की स्थिति -</b>

<b>बिहार विभाजन का प्रभाव</b>

  - बिहार विभाजन के बाद, अधिकतर बड़े उद्योग झारखंड में चले गए।

  - विभाजन के परिणामस्वरूप, बिहार में बड़े उद्योग लगभग समाप्त हो गए।

<b>औद्योगिक विकास की संभावनाएँ</b>

  - बिहार में औद्योगिक विकास के लिए सभी अनुकूल भौगोलिक परिस्थितियाँ उपलब्ध हैं।

  - राज्य कृषि और खनन क्षेत्रों के पास स्थित है, जिससे कच्चे माल की उपलब्धता आसान है।

  - बिहार में सड़क और रेल परिवहन का सुगम नेटवर्क भी मौजूद है।

<b>औद्योगिक आय</b>

  - 2004-05 में बिहार की औद्योगिक आय राष्ट्रीय औद्योगिक आय का मात्र 0.4% थी।

  - दसवीं पंचवर्षीय योजना के दौरान बिहार की औद्योगिक विकास दर 9.8% रही।

<h3>औद्योगिक इकाइयाँ</h3>
<b>बड़ी और मंझोली इकाइयाँ</b>

  - 2007-08 में बिहार में बड़ी और मंझोली औद्योगिक इकाइयों की कुल संख्या 262 थी।

  - इनमें से 38.2% इकाइयाँ पटना प्रमंडल में केंद्रित थीं।

  - अन्य प्रमुख केंद्रों में तिरहुत (21.6%) और मगध प्रमंडल (9.7%) शामिल हैं।

<b>लघु, अतिलघु और शिल्पोद्योग</b>

  - बिहार में लगभग 1,500 लघु उद्योग, 98,000 अतिलघु इकाइयाँ और 68,000 शिल्प इकाइयाँ हैं।

  - वर्ष 2007-08 में इन उद्योगों ने 5.5 लाख मानव दिवस का रोजगार सृजित किया।

<h3>कृषि पर आधारित उद्योग</h3>
<b>चीनी उद्योग</b>

  - बिहार में चीनी मिलें मुख्य रूप से पश्चिमी चंपारण, पूर्वी चंपारण और गोपालगंज जैसे जिलों में केंद्रित हैं।

  - वर्ष 2006-07 में राज्य में चीनी का कुल उत्पादन 4.52 लाख मीट्रिक टन था।

  - सरकार बंद पड़ी 11 चीनी मिलों को पुनः चालू करने की योजना पर काम कर रही है।

  - चीनी मिलों से सह उत्पादों जैसे इथेनॉल, बिजली और कागज का भी उत्पादन किया जा रहा है।

<b>जूट उद्योग</b>

  - बिहार में जूट उद्योग का प्रमुख केंद्र कटिहार है, जहाँ का कारखाना वर्तमान में कार्यरत है।

  - पूर्णिया और दरभंगा में भी जूट उद्योग के कारखाने स्थापित थे, लेकिन वे अब बंद हो चुके हैं।

<b>तंबाकू उद्योग</b>

  - बिहार के तंबाकू उद्योग के प्रमुख केंद्र मुंगेर, गया, पटना, आरा और बक्सर हैं।

  - राज्य में 250 से अधिक बीड़ी कारखाने हैं जो रोजगार का एक प्रमुख स्रोत हैं।

<b>चावल मिलें</b>

  - भोजपुर, रोहतास और पूर्वी चंपारण जिलों में चावल मिलों की संख्या 520 है।

  - धान उत्पादन वाले क्षेत्रों में इन मिलों का विस्तार बड़े पैमाने पर हुआ है।

<b>दलहन मिलें</b>

  - दलहन मिलों का प्रमुख विस्तार बाढ़, मोकामा, शेखपुरा और बिहारशरीफ में हुआ है।

<b>आटा मिलें</b>

  - बिहार में लगभग 2,000 आटा मिलें मौजूद हैं, जो मुख्यतः पटना, गया और भोजपुर जैसे जिलों में केंद्रित हैं।

<b>तेल उद्योग</b>

  - बिहार में तीसी, राई, सरसों और सूरजमुखी जैसी फसलों से तेल का उत्पादन किया जाता है।

  - राज्य में लगभग 500 तेल मिलें हैं, जो पटना, गया, जहानाबाद और भागलपुर जैसे प्रमुख क्षेत्रों में स्थित हैं।

<h3>गैर कृषि आधारित उद्योग</h3>
<b>चर्म उद्योग</b>

  - गाय-भैंसों की बड़ी संख्या और उनकी खालों की उच्च गुणवत्ता को देखते हुए चर्म उद्योग के विकास की अपार संभावनाएँ हैं।

  - यह उद्योग मुख्य रूप से कुटीर उद्योग के रूप में विस्तारित है।

  - लगभग 50,000 कारीगर जूते और चप्पल निर्माण कार्य में लगे हुए हैं।

- <b>मुख्य केंद्र:-</b> बेतिया, मुजफ्फरपुर, पूर्णिया, कटिहार, पटना, आरा, और औरंगाबाद में चर्म उद्योग प्रमुखता से संचालित हैं।

  - बिहार राज्य चर्म उद्योग विकास निगम और इसकी सहायक इकाई फिनिश्ड लेदर लिमिटेड।

  - मुजफ्फरपुर में निजी चर्मशोधन कारखाने।

  - मोकामा और पटना (दीघा) में बाटा चर्म उद्योग।

<b>वस्त्र उद्योग</b>

  - बिहार का वस्त्र उद्योग प्राचीन और समृद्ध है, जिसमें विशेष समुदाय की भागीदारी रही है।

  - भागलपुर के तसर कपड़े, लुंगी, और चादर देश-विदेश में प्रसिद्ध हैं।

  - औरंगाबाद के ओबरा और दाउदनगर के बने कालीन की भी व्यापक मांग है।

- <b>विकास के केंद्र:</b>

  - सूती वस्त्र उद्योग:- डुमरांव, गया, मोकामा, और भागलपुर।

  - रेशमी वस्त्र उद्योग:- भागलपुर, मुजफ्फरपुर, और दरभंगा।

  - ऊनी वस्त्र उद्योग:- औरंगाबाद, मुंगेर, और मुजफ्फरपुर।

- <b>उद्योग का प्रोत्साहन:</b>

  - हथकरघा उद्योग का विस्तार, जिसमें 34,320 करघे संचालित हैं।
  
  - नई योजनाओं में टेक्सटाइल और हैंडलूम पार्क, मेला, और प्रदर्शनी का आयोजन शामिल है।

<h3>खनिज आधारित उद्योग</h3>
<b>सीमेंट उद्योग</b>

  - कैमूर की पहाड़ियों से चूना पत्थर का खनन होता है, जो सीमेंट उत्पादन का मुख्य कच्चा माल है।

  - रोहतास जिले के डालमियानगर में प्रमुख सीमेंट कारखाना स्थित था, जो अब बंद है।

<b>रासायनिक उद्योग</b>

  - बरौनी में उर्वरक कारखाना स्थापित है, जिसकी उत्पादन क्षमता 4 लाख टन है।

  - बरौनी पेट्रोकेमिकल्स से विभिन्न रासायनिक उत्पाद तैयार किए जाते हैं।

<b>काँच उद्योग</b>

  - <b>मुख्य केंद्र:-</b> पटना, हाजीपुर, दरभंगा, और भागलपुर।

  - औषधि निर्माण के लिए शीशी, बोतल, और अन्य काँच उत्पाद बनाए जाते हैं।

<h3>वन्य पदार्थों पर आधारित उद्योग</h3>
<b>लकड़ी उद्योग</b>

  - नरकटियागंज, गोपालगंज, और पटना में लकड़ी के कारखाने।

  - हाजीपुर और बेतिया में प्लाईवुड उद्योग।

<b>कागज उद्योग</b>

  - समस्तीपुर और डालमियानगर में कागज कारखाने स्थापित हैं।

  - बरौनी और पटना में छोटे कागज उद्योग संचालित हैं।

<b>लाह उद्योग</b>

  - नवादा, गया, बांका, और पूर्णिया में लाह उत्पादन बड़े पैमाने पर होता है।

<h3>पर्यटन उद्योग</h3>
  - राजगीर, बोधगया, नालंदा, पाटलिपुत्र, और वैशाली जैसे ऐतिहासिक स्थल।

  - धार्मिक स्थलों में बौद्ध मंदिर, जैन मंदिर, और सिक्ख गुरुद्वारे शामिल हैं।

- <b>विकास:</b>

  - 2007-08 में 1.07 करोड़ पर्यटक बिहार आए।

  - पर्यटन से 156 लाख रुपये का लाभ हुआ।

<h3>अन्य प्रमुख उद्योग</h3>
<b>1. तेल शोधन:-</b> बरौनी में तेल शोधन और पेट्रोकेमिकल्स।

<b>2. बंदूक निर्माण:-</b> मुंगेर में बंदूक निर्माण उद्योग।

<b>3. प्लास्टिक उद्योग:-</b> बेतिया में प्रमुख केंद्र।

<b>4. रेलवे उद्योग:-</b> जमालपुर में डीजल इंजन और वर्कशॉप।

<b>5. आईटी उद्योग:-</b> पटना में सिलिकॉन पार्क का विकास।

<h3>बिहार में परिवहन (Transportation in Bihar)</h3>
- बिहार का अधिकांश हिस्सा मैदानी है, जो सड़क और रेल जैसे स्थलीय परिवहन के लिए अनुकूल है।  

- उत्तरी बिहार बाढ़-प्रभावित क्षेत्र है, जिससे वहाँ यातायात के साधनों का विकास दक्षिण बिहार की तुलना में धीमा रहा।  

- <b>मुख्य परिवहन साधन:</b>  
 1. सड़क मार्ग (Roadways)  
 2. रेल मार्ग (Railways)  
 3. जल मार्ग (Waterways)  
 4. वायु मार्ग (Airways)  
 5. रज्जू मार्ग (Ropeways)  

<h3>सड़क मार्ग (Roadways)</h3>
- बिहार में सबसे पहले सड़क मार्ग का विकास हुआ। शेरशाह और सम्राट अशोक के समय सड़क मार्गों के निर्माण में ऐतिहासिक योगदान दिया गया।  

- स्वतंत्रता के समय सड़क की कुल लंबाई 2,104 किमी थी, जो वर्तमान में बढ़कर 81,680 किमी हो गई है।  

<b>राष्ट्रीय राजमार्ग (National Highways):</b>  

- बिहार में राष्ट्रीय राजमार्गों की कुल लंबाई: 3,734 किमी।  

- मुख्य राजमार्ग:- ग्रांड ट्रंक रोड (NH 2), जो शेरशाह के काल में बनी थी।  

- <b>अन्य प्रमुख राजमार्ग:</b>  

  - गोपालगंज-पिपरा-कोठी-मुजफ्फरपुर-बरौनी (NH 28)।  

  - गया-राजगीर-मोकामा (NH 82)।  

  - रजोली-बख्तियापुर-बरौनी (NH 31), जो राज्य की सबसे लंबी सड़क है (398 किमी)।  

<b>राज्य स्तरीय सड़क मार्ग:</b>  

- कुल लंबाई:- 3,849.22 किमी।  

- मुख्य कार्य:- जिला मुख्यालयों को जोड़ना।  

<b>ग्रामीण सड़कें:</b>  

- सबसे ज्यादा विस्तार ग्रामीण सड़कों का है: 83,261.36 किमी।  

- इनमें 27,400 किमी पक्की सड़कें हैं।  

<b>सड़क मार्ग का विकास:</b>  

- गंगा नदी पर पुलों के निर्माण से उत्तरी और दक्षिणी बिहार के बीच संपर्क मजबूत हुआ।   

  - महात्मा गांधी सेतु, जो पटना और उत्तरी बिहार को जोड़ता है।  

  - अन्य पुल:- मूंगेर, अरवल, गंडक और कोसी पर निर्माणाधीन।  

<h3>रेल मार्ग (Railways)</h3>
- पहला रेलमार्ग ब्रिटिश काल में 1860 में बना, जब गंगा किनारे पटना को कोलकाता से जोड़ा गया।  

- राजेंद्र सेतु (1959) के निर्माण के बाद उत्तर और दक्षिण बिहार रेल मार्ग से जुड़े।  

- वर्तमान में रेलवे नेटवर्क की कुल लंबाई: 6,283 किमी।  

<b>मुख्य रेल परियोजनाएं:</b>  

- फतुहा-इस्लामपुर बड़ी लाइन।  

- राजगीर-नटेसर-बोधगया रेललाइन।  

- दीघा-सोनपुर गंगा पुल निर्माणाधीन है।  

<h3>जल मार्ग (Waterways)</h3>
- बिहार में नदियों का उपयोग जल परिवहन के लिए प्राचीन काल से होता रहा है।  

- मुख्य नदियाँ:- गंगा, घाघरा, कोसी, गंडक और सोन।  

- हल्दिया-इलाहाबाद राष्ट्रीय जल मार्ग-1 विकसित।  
  
<h3>वायु मार्ग (Airways)</h3>
- बिहार में वायु परिवहन का सीमित विकास हुआ है।  

- <b>मुख्य हवाई अड्डे:-</b>

  - पटना:- जयप्रकाश नारायण अंतर्राष्ट्रीय हवाई अड्डा।  

  - बोधगया:- बैंकॉक और अन्य अंतर्राष्ट्रीय उड़ानें।  

<h3>रज्जू मार्ग (Ropeways)</h3>
- पर्वतीय स्थानों पर रज्जू मार्ग विकसित किए गए है। 

- राजगीर का गृद्धकूट पर्वत पर बौद्ध स्तूप पर जाने के लिए रज्जु मार्ग का विकास किया गया है।  

- भविष्य में मंदार हिल को भी रज्जू मार्ग से जोड़ने की योजना।  



