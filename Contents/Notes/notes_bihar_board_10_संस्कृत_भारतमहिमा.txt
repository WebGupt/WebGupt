<h2>भारतमहिमा</h2>
<h3>परिचय</h3>
- हमारा देश भारतवर्ष कहलाता है।

- इसकी महिमा सर्वत्र गाई जाती है।

- इस पाठ में विष्णुपुराण और भागवतपुराण से क्रमशः पहले और दूसरे पद्य लिए गए हैं।

- शेष पद्य लेखक द्वारा निर्मित और प्रस्तुत किए गए हैं।

- भारत के प्रति भक्ति हमारा कर्तव्य है।

<h3>हिन्दी अनुवाद</h3>
<b>गायन्ति देवाः किल गीतकानि धन्यास्तु ते भारतभूमिभागे। 
स्वर्गापवर्गास्पदमार्गभूते भवन्ति भूयः पुरुषाः सुरत्वात्।।</b>

<b>अर्थ -</b> देवता गीत गाते हैं, धन्य हैं वे लोग जो भारतभूमि में जन्म लेते हैं।
यह भूमि स्वर्ग और मोक्ष का मार्ग है, जहाँ लोग देवत्व प्राप्त कर बार-बार जन्म लेते हैं।

<b>अहो अमीषां किमकारि शोभनं प्रसन्न एषां स्वित स्वयं हरिः।
यैर्जन्म लब्धं नृषु भारताजिरे मुकुन्दसेवौपयिकं स्पृहा हि नः॥</b>

<b>अर्थ -</b> अहो! इन लोगों ने जरूर ही कोई पुण्य कार्य किए होंगे, जिन पर स्वयं भगवान हरि प्रसन्न हैं।
जिन्हें भारत की पवित्र भूमि में जन्म मिला जिससे की वे भगवान विष्णु की सेवा के योग्य बन गए।

<b>इयं निर्मला वत्सला मातृभूमिः प्रसिद्ध सदा भारतं वर्षमेतत्।
विभिन्ना जना धर्मजातिप्रभेदैरिकत्वभावं वहन्तो वसन्ति ॥</b>

<b>अर्थ -</b> यह मातृभूमि निर्मल और ममतामयी है। यह भारत विश्व विख्यात है।
जहाँ विभिन्न धर्मों और जातियों के लोग एकता के भाव के साथ मिलकर रहते हैं।

<b>विशालास्मदीया धरा भारतीया सदा सेविता सागरै रम्यरूपा।
वनैः पर्वतैर्निर्झरैर्भव्यभूतिर्वहन्तीभिरेषा शुभा चापगाभिः ॥</b>

<b>अर्थ -</b> हमारी यह विशाल भारत भूमि, सौन्दर्यशाली समुद्रों से सदा सेवित है।
वन, पर्वत, झरने और ऐश्वर्य से भरी नदियों से शोभित यह भूमि सुखद और कल्याणकारी है।

<b>जगद्‌गौरवं भारतं शोभनीयं सदास्माभिरेतत्तथा पूजनीयम्।
भवेद् देशभक्तिः समेषां जनानां परादर्शरूपा सदावर्जनीया ॥</b>

<b>अर्थ -</b> इस प्रकार सुंदर और संसार का गौरव यह भारत सदा शोभनीय एवं हमारे लिए पूजनीय है।
यहाँ आदर्शरूप एवं आकर्षण योग्य देशभक्ति सभी लोगों में हो। 

<h3>सारांश</h3>
- देवता भारतभूमि की महिमा गाते हैं, यहाँ जन्म लेने वाले लोग धन्य होते हैं।

- भारत भूमि स्वर्ग और मोक्ष का मार्ग है।

- भारत में जन्म लेने वाले भगवान की कृपा से पुण्य और भगवान विष्णु की सेवा के योग्य होते हैं।

- यह मातृभूमि पवित्र, प्रसिद्ध और एकता का प्रतीक है।

- भारत भूमि प्राकृतिक सौंदर्य से भरपूर है और सदा पूजनीय है।

- भारत में देशभक्ति का आदर्शरूप सभी के लिए प्रेरणादायक है।

<h3>योग्यताविस्तार व्याख्या</h3>
अनेन पाठेन यह सन्देश दिया जाता है कि हम भारतीयों को मन, वचन, क्रिया, धन और जीवन के सभी पहलुओं में अपने देश के प्रति निष्ठावान रहना चाहिए। देशभक्ति हमारे रक्त के कण-कण में प्रवाहित होनी चाहिए। भारत की महिमा या राष्ट्र की महिमा वेदों में भी वर्णित है। संस्कृत शिक्षकों के सहयोग से हमें उन वेद मंत्रों को संकलित करना चाहिए।

(1) राष्ट्राभिवर्धनसूक्तम् (प्राचीन राष्ट्र गीत):
ॐ आ ब्रह्मान्! ब्राह्मणो ब्रह्मवर्चसी जायतामाराष्ट्र राजन्यः शूर इषव्योऽतिव्याधी महारथो जायताम्, दोग्ध्री धेनुर्वोढाऽनड्वानाशुः सप्तिः पुरन्धियषा जिष्णू रथेष्ठा सभेयो युवाऽस्य यजमानस्य वीरो जायताम्। निकामे निकामे नः पजन्यो वर्षतु फलवत्यो न ओषधयः, पच्यन्ताम् योगक्षेमो नः कल्पताम्। "मन्त्रार्थाः सिद्धयः सन्तु पूर्णाः सन्तु मनोरथाः। शत्रूणां बुद्धिनाशोऽस्तु मित्राणामुदयस्तव।"

(2) भारत महिमा आधुनिक संस्कृत साहित्य में:
यहां स्व. वासुदेव द्विवेदी द्वारा "मातृभूमे नमो मातृभूमे नमः", डॉ. रमाकान्त शुक्ल द्वारा "भारत में भारतम्", डॉ. सतीशचन्द्र झा द्वारा "राजतां में मनसि नः प्रियं भारतम्", डॉ. वैद्यनाथ मिश्र द्वारा "अखण्ड राष्ट्रदेवं स्वं नमामो भारतं दिव्यम्" और अन्य कवियों द्वारा भारत महिमा को प्रस्तुत करने वाले मर्मस्पर्शी गीतों का वर्णन मिलता है। इन गीतों का पाठ और गायन करना चाहिए।

(3) भारत की महिमा आधारित लघुनाटक मंचन:
भारत की महिमा पर आधारित एक लघुनाटक का आयोजन किया जा सकता है।

(4) 'महिमा' शब्द का रूपविवरण:
महिमा शब्द 'महिमन्' से लिया गया है, जो पुल्लिंग में होता है। इसके रूप निम्नलिखित हैं:

<table border="1">
  <tr>
    <th style="padding:5px;">विभक्ति</th>
    <th style="padding:5px;">एकवचन</th>
    <th style="padding:5px;">द्विवचन</th>
    <th style="padding:5px;">बहुवचन</th>
  </tr>
  <tr>
    <td style="padding:5px;">प्रथमा</td>
    <td style="padding:5px;">महिमा</td>
    <td style="padding:5px;">महिमानौ</td>
    <td style="padding:5px;">महिमानः</td>
  </tr>
  <tr>
    <td style="padding:5px;">द्वितीया</td>
    <td style="padding:5px;">महिमानम्</td>
    <td style="padding:5px;">महिमानौ</td>
    <td style="padding:5px;">महिम्नः</td>
  </tr>
  <tr>
    <td style="padding:5px;">तृतीया</td>
    <td style="padding:5px;">महिम्ना</td>
    <td style="padding:5px;">महिमभ्याम्</td>
    <td style="padding:5px;">महिमभिः</td>
  </tr>
  <tr>
    <td style="padding:5px;">चतुर्थी</td>
    <td style="padding:5px;">महिम्ने</td>
    <td style="padding:5px;">महिमभ्याम्</td>
    <td style="padding:5px;">महिमभ्यः</td>
  </tr>
  <tr>
    <td style="padding:5px;">पञ्चमी</td>
    <td style="padding:5px;">महिम्नः</td>
    <td style="padding:5px;">महिमभ्याम्</td>
    <td style="padding:5px;">महिमभ्यः</td>
  </tr>
  <tr>
    <td style="padding:5px;">षष्ठी</td>
    <td style="padding:5px;">महिम्नः</td>
    <td style="padding:5px;">महिम्नोः</td>
    <td style="padding:5px;">महिम्नाम्</td>
  </tr>
  <tr>
    <td style="padding:5px;">सप्तमी</td>
    <td style="padding:5px;">महिमनि, महिम्नि</td>
    <td style="padding:5px;">महिम्नोः</td>
    <td style="padding:5px;">महिमसु</td>
  </tr>
  <tr>
    <td style="padding:5px;">सम्बोधन</td>
    <td style="padding:5px;">हे महिमन्</td>
    <td style="padding:5px;">हे महिमानौ</td>
    <td style="padding:5px;">हे महिमानः</td>
  </tr>
</table>
इसी प्रकार 'गरिमन्' (गरिमा), 'लधिमन्' (लघिमा), 'अणिमन्' (अणिमा) आदि शब्दों के रूप होते हैं।