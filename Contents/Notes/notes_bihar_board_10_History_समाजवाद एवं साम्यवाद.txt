<h3>समाजवाद:</h3>
- समाजवाद एक ऐसी विचारधारा है जिसके अनुसार उत्पादन के सभी साधनों पर स्वामित्व मुख्यतः सरकार का होना चाहिए।

<h3>समाजवाद की उत्पत्ति:</h3>
- औद्योगिक क्रांति के कारण पूंजीपति वर्गों द्वारा श्रमिक वर्ग का अत्यधिक शोषण होता था।

- आर्थिक दृष्टि से समाज दो वर्गों - पूंजीपति वर्ग और श्रमिक वर्ग में विभाजित हो गया था।

- सेंट साइमन, फोरियर, लुई बलां, ब्रा, राबर्ट ओवेन, कार्ल मार्क्स एवं एंगल्स जैसे विचारकों ने इस पूंजीवादी आर्थिक व्यवस्था की कड़ी आलोचना की।

- और विचारकों ने सामाजिक और आर्थिक क्षेत्र में एक नवीन विचारधारा का प्रतिपादन किया जिसे 'समाजवाद' कहा जाता है।

<h3>दो तरह के समाजवाद:</h3>
- ऐतिहासिक दृष्टि से समाजवाद का विभाजन दो चरणों में किया जाता है।

(i) मार्क्स से पूर्व का समाजवाद (यूटोपियन)
(ii) मार्क्स से पक्ष का समाजवाद (वैज्ञानिक) 

<h3>यूटोपियन समाजवाद:</h3>
<b>विचारक</b>: सेंट साइमन, चार्ल्स फोरियर, लुई बलां, राबर्ट ओवेन।

- इन समाजवादियों की दृष्टि आदर्शवादी और कार्यक्रम की प्रकृति अव्यावहारिक थी।

- इन्होंने वर्ग समन्वय पर बल दिया।

- यह आरंभिक चिंतक थे जिन्होंने पूंजी और श्रम के बीच संबंधों की समस्या का निराकरण करने का प्रयास किया। 

- मार्क्स ने इनकी सफलता से सबक लिया और फिर वह इसे आगे बढ़ा।

<h3>कार्ल मार्क्स (1818-1883):</h3>
- कार्ल मार्क्स का जन्म 5 में 1818 ई. में जर्मनी के राइन प्रांत के ट्रियर नगर में एक यहूदी परिवार में हुआ था।

- उन्होंने बोन विश्वविद्यालय में विधि की शिक्षा ग्रहण की।

- वे हीगेल, माण्टेस्क्यू और रूसो जैसे व्यक्तियों से काफी प्रभावित थे।

- पेरिस 1844 ईस्वी में उनकी मुलाकात फ्रेडरिक एंगेल्स से हुई जिनके साथ उनकी काफी गहरी मित्रता हो गई और दोनों ने आगे चलकर कई कार्य साथ में किए। 

- मार्क्स ने एंगेल्स के साथ मिलकर 1848 ई. में एक <b>'साम्यवादी घोषणा पत्र'</b> प्रकाशित किया जिसे आधुनिक समाजवाद का आधार कहा जा सकता है।

- मार्क्स आधुनिक समाजवाद के जनक माने जाते हैं तथा उनके द्वारा 1867 ई. में लिखी गई पुस्तक 'दास कैपिटल' समाजवादियों की बाइबल कही जाती है।

<b>मार्क्स के सिद्धांत -</b> 

1. द्वंदात्मक भौतिकवाद का सिद्धांत 
2. वर्ग संघर्ष का सिद्धांत 
3. इतिहास की भौतिकवादी व्याख्या 
4. मूल्य एवं अतिरिक्त मूल्य का सिद्धांत 
5. राज्यहीन व वर्गहीन समाज की स्थापना

<h3>ऐतिहासिक भौतिकवाद:</h3>
- कार्ल मार्क्स ने इतिहास की भौतिकवादी व्याख्या प्रस्तुत की।

- ऐतिहासिक भौतिकवाद के अनुसार इतिहास उत्पादन के साधन पर नियंत्रण के लिए दो वर्गों के बीच चल रहे निरंतर संघर्ष की कहानी है। 

- इसके अनुसार इतिहास की प्रत्येक घटना एवं परिवर्तन के मूल में आर्थिक शक्तियां हैं। 

<b>इस प्रकार कार्य मार्क्स के अनुसार निम्नलिखित छः ऐतिहासिक चरण है -</b>

1. आदिम साम्यवादी युग (age of primitive communism)
2. दासता का युग (slave age)
3. सामंती युग (feudal age)
4. पूंजीपति युग (capitalist age)
5. समाजवादी युग (socialist age)
6. साम्यवादी युग (communist age) 

<h3>मार्क्स तथा प्रथम अंतर्राष्ट्रीय संघ:</h3>
- 1864 में प्रथम अंतर्राष्ट्रीय संघ (first international) की स्थापना की गई।

- इस संघ की स्थापना का श्रेय मार्क्स को जाता है। 

- मार्क्स ने इसके उद्घाटन में महत्वपूर्ण बात कही कि श्रमिकों का सुधार पूंजीवाद के विनाश से ही संभव है। 

- इस उद्घाटन सम्मेलन में नारा बुलंद किया गया - 'अधिकार के बिना कर्तव्य नहीं और कर्तव्य के बिना अधिकार नहीं'।

<h3>द्वितीय अंतर्राष्ट्रीय संघ (second international):</h3>
- विभिन्न देशों के समाजवादी दलों को एक अंतरराष्ट्रीय संगठन के तहत सूत्रबद्ध करने के लिए 14 जुलाई को पेरिस में एक सम्मेलन हुआ। 

- इस सम्मेलन में 20 देशों के 400 प्रतिनिधियों ने भाग लिया।

- इसे द्वितीय अंतर्राष्ट्रीय संघ के नाम से जाना जाता है। 

- इस सम्मेलन में निर्णय लिया गया कि 1 म‌ई को प्रत्येक वर्ष मजदूर दिवस के रूप में मनाया जाएगा।

- 1 म‌ई 1890 को सारे यूरोप और अमेरिका में लाखों मजदूरों ने हड़ताल और प्रदर्शन किया, तब से 1 म‌ई को अंतर्राष्ट्रीय मजदूर दिवस के रूप में मनाया जाता है।

- इस प्रकार द्वितीय अंतर्राष्ट्रीय संघ ने समाजवादी आंदोलन को अंतरराष्ट्रीय स्तर पर एक मजबूत आधार प्रदान किया। 

<h3>1917 की बोल्शेविक क्रांति:</h3>
- इस क्रांति ने रूस से जार शासन का अंत कर दिया।

- रूस की बोलशेविक क्रांति सही मायनों में नवंबर 1917 को संपन्न हुई।

<b>बोल्शेविक क्रांति के निम्नलिखित कारण थे -</b>

1. जार की निरंकुश्ता एवं अयोग्य शासन 
2. कृषकों की दयनीय स्थिति 
3. मजदूरों की दयनीय स्थिति 
4. औद्योगिकरण की समस्या 
5. रुसीकरण की नीति 
<b>6. विदेशी घटनाओं का प्रभाव -</b>

(i) क्रीमिया के युद्ध में रूस की हार
<b>(ii) जापान से पराजय तथा 1905 की क्रांति -</b>

- इस पराजय के कारण 1905 में रूस में क्रांति हो गई जिसमें 'रोटी दो' के नारे लगने लगे।

- जार सैनिकों ने निहत्थे प्रदर्शनकारियों पर गोलियां बरसाईं जिसमें कई लोग मारे गए। 

- इस नरसंहार के कारण 22 जनवरी को खूनी रविवार के नाम से जाना जाता है। 

7. रूस में मार्क्सवाद का प्रभाव तथा बुद्धिजीवियों का योगदान 
8. तात्कालिक कारण - प्रथम विश्व युद्ध में रूस की पराजय

<h3>मार्च की क्रांति एवं निरंकुश राजतंत्र का अंत:</h3>
- 7 मार्च 1917 ई को पेट्रोग्राड की सड़कों पर किसान-मजदूरों द्वारा जुलूस निकाला गया। उन्होंने <b>'रोटी दो'</b> के नारे लगाए।

-  8 मार्च को कपड़ा मिलों की महिलाओं ने भी हड़ताल कर दिया। 

- जार के सैनिकों ने भी विद्रोह कर दिया। 

- फलतः 12 मार्च 1917 को जार निकोलस द्वितीय ने गद्दी त्याग दी।

- इस प्रकार रूस में रोमनोव-वंश का अंत हो गया।

- लोबाव के नेतृत्व में 15 मार्च को एक बुर्जुआ सरकार का गठन हुआ।

- यह बुर्जुआ सरकार तात्कालिक परिस्थितियों के प्रतिकूल थी।अतः यह सरकार गिर गई।

- बुर्जुआ सरकार गिरने के बाद केरेंस्की के नेतृत्व में उदार समाजवादियों की सरकार गठित हुई।

- केरेंस्की की सरकार ने कई तरह से सुधार लाने का प्रयास किया परंतु बोल्शेविक ने इस सरकार को स्वीकार नहीं किया।

<b>बोल्शेविक क्रांति (नवंबर 1917):</b>

- जब मार्च 1917 ई. में क्रांति हुई तब लेनिन स्विट्जरलैंड से जर्मनी की सहायता से रूस वापस आ गया।

- लेनिन ने बोल्शेविक दल के कार्यक्रम को स्पष्ट किया, जो <b>'अप्रैल थीसिस'</b> नाम से प्रसिद्ध है।

- उसने भूमि, शांति और रोटी के नारे लगाए और बल प्रयोग द्वारा केरेंस्की की सरकार को उलट देने का निश्चय किया।

- फलतः 7 नवंबर 1917 को बोलशेविक क्रांति सफल हुई और लेनिन की सरकार बनी।

<h3>U.S.S.R का जन्म और लेनिन की सरकार:</h3>
- लेनिन की सरकार ने कुशलतापूर्वक कई आंतरिक और बाह्य और मसलों का समाधान किया।

- 1918 में विश्व का पहला समाजवादी शासन स्थापित करने वाला देश रूस का नया संविधान बनाया गया। 

- रूस का नाम <b>'सोवियत समाजवादी गणराज्य का समूह'(U.S.S.R)</b> कर दिया गया।

- लेनिन ने उत्पादन की समस्या के निपटारे के लिए युद्धरत साम्यवादी नीति को लागू किया, जिसने कि रूस में भुखमरी जैसी समस्या उत्पन्न कर दी।

- अतः उन्होंने अपनी नीति में संशोधन किया जिसका परिणाम था - <b>नई आर्थिक नीति (NEP)</b>

<h3>स्टालिन:</h3>
- 1924 ईस्वी में लेनिन की मृत्यु हो गई इसके बाद स्टालिन उसका उत्तराधिकारी बना।

- स्टालिन कम्युनिस्ट पार्टी का महासचिव था तथा 1953 ई. में अपनी मृत्यु तक तानाशाही व्यवहार करता रहा।

- जिस कारण सोवियत संघ में समाजवाद के निर्माण पर प्रतिकूल प्रभाव पड़ा। 

- परंतु स्टालिन के अथक प्रयास से रूस विश्व के मानचित्र पर एक शक्तिशाली देश के रूप में सामने आया।

<h3>रूसी क्रांति का प्रभाव:</h3>
1. इस कांति ने सर्वहारा वर्ग की सट्टा रूस में स्थापित की तथा अन्य क्षेत्रों के आंदोलनों को प्रोत्साहित किया।

2. रूसी क्रांति के बाद विश्व दो खेलों में विभाजित हो गया - साम्यवादी विश्व एवं पूंजीवादी विश्व।

3. द्वितीय विश्व युद्ध के पश्चात पूंजीवादी विश्व और सोवियत संघ के बीच शीतयुद्ध की शुरुआत हुई।

4. रूसी क्रांति ने पूंजीवादी देशों के ढांचे में भी परिवर्तन लाया। 

5. इस क्रांति ने एशिया और अफ्रीका के उपनिवेशों की मुक्ति को प्रोत्साहित किया।



