<h2>भारतीयसंस्काराः</h2>
<h3>परिचय</h3>
- भारतीय संस्कृति में जीवन में संस्कारों का अनुष्ठान महत्वपूर्ण है।

- संस्कार भारतीय व्यक्तित्व निर्माण का आधार है।

- विदेशी भारतीय संस्कारों के प्रति जिज्ञासु रहते हैं।

- इस पाठ में संस्कारों का संक्षिप्त परिचय और महत्व बताया गया है।

<h3>हिन्दी अनुवाद</h3>
<b>भारतीयजीवने प्राचीनकालतः संस्काराः महत्त्वमधारयन्। प्राचीनसंस्कृतेरभिज्ञानं संस्कारेभ्यो जायते। अत्र ऋषीणां कल्पनासीत् यत् जीवनस्य सर्वेषु मुख्यावसरेषु वेदमन्त्राणां पाठः, वरिष्ठाणाम् आशीर्वादः, होमः, परिवारसदस्यानां सम्मेलनं च भवेत्। तत् सर्वं संस्काराणामनुष्ठाने संभवति। एवं संस्काराः महत्त्वं धारयन्ति। किञ्च संस्कारस्य मौलिक अर्थः परिमार्जनरूपः गुणाधानरूपश्च न विस्मर्यते। अतः संस्काराः मानवस्य क्रमशः परिमार्जने दोषापनयने गुणाधाने च योगदानं कुर्वन्ति।</b>

<b>अर्थ -</b> भारतीयजीवन में प्राचीनकाल से संस्कारों का महत्वपूर्ण स्थान रहा है। प्राचीन संस्कृति की पहचान संस्कार से होती है। ऋषियों का मानना था कि जीवन के हर महत्वपूर्ण अवसर पर वेद मंत्रों का पाठ, वरिष्ठों का आशीर्वाद, हवन, और परिवार के सदस्यों का सम्मेलन होना चाहिए। यह सब संस्कारों के माध्यम से संभव हो पाता है। इस प्रकार संस्कारों का महत्त्व बहुत अधिक है। लेकिन शुद्धि और गुणों की प्राप्ति के रूप में संस्कारों का मूल अर्थ भूलना नहीं चाहिए। इस प्रकार संस्कार मानव के क्रमशः निर्मलीकरण, दोषों को दूर करने में और गुणों का अर्जन करने में मदद करते हैं।

<b>संस्काराः प्रायेण पञ्चविधाः सन्ति जन्मपूर्वास्त्रयः,शैशवाः ष, शैक्षणिकाः पञ्च, गृहस्थसंस्कारः विवाहरूपः एकः, मरणोत्तरसंस्कारश्चैकः। एवं षोडश संस्काराः भवन्ति। जन्मपूर्वसंस्कारेषु गर्भाधानं पुंसवनं सीमन्तोनयनं चेति त्रयो भवन्ति। अत्र गर्भरक्षा, गर्भस्थस्य संस्कारारोपणम्, गर्भवत्याश्च प्रसन्नता चेति प्रयोजनं कल्पितमस्ति। शैशवसंस्कारेषु जातकर्म, नामकरणम्, निष्क्रमणम्, अन्नप्राशनम्, चूडाकर्म, कर्णवेधश्चेति क्रमशो भवन्ति।</b>

<b>अर्थ -</b> संस्कार मुख्यतः पाँच प्रकार के होते हैं - जन्मपूर्व तीन,शैशव काल के छः,शिक्षा से संबंधित पाँच, गृहस्थ संस्कार विवाह रूप एक, और मरने के बाद एक। जन्मपूर्व  तीन संस्कार हैं - गर्भाधान, पुंसवन, और सीमन्तोनयन। इनका उद्देश्य गर्भ की रक्षा, गर्भस्थ शिशु में संस्कारों की स्थापना और गर्भवती के सुखी जीवन की कल्पना करना है। शैशव संस्कारों में क्रमशः - जातकर्म, नामकरण, निष्क्रमण, अन्नप्राशन, चूडाकर्म, और कर्णवेध हैं।

<b>शिक्षासंस्कारेषु अक्षरारम्भः, उपनयनम्, वेदारम्भः, केशान्तः समावर्त्तनञ्चेति संस्काराः प्रकल्पिताः। अक्षरारम्भे अक्षरलेखनम् अङ्कलेखनं च शिशुः प्रारभते। उपनयनसंस्कारस्य अर्थः गुरुणा शिष्यस्य स्व गृहे नयनं भवति। तत्र शिष्यः शिक्षानियमान् पालयन् अध्ययनं करोति। ते नियमाः ब्रह्मचर्यव्रते समाविष्टाः। प्राचीनकाले शिष्यः ब्रह्मचारी इति कथ्यते स्म। गुरुगृहे एव शिष्यः वेदारम्भं करोति स्मा वेदानां महत्त्वं प्राचीनशिक्षायाम् उत्कृष्टं मन्यते स्मा केशान्तसंस्कारे गुरुगृहे एव शिष्यस्य प्रथमं क्षौरकर्म भवति स्म। अत्र गोदानं मुख्यं कर्म। अतः साहित्यग्रन्थेषु अस्य नामान्तरं गोदानसंस्कारोऽपि लभ्यते। समावर्तनसंस्कारस्योद्देश्यं शिष्यस्य गुरुगृहात् गृहस्थजीवने प्रवेशः। शिक्षावसाने गुरुः शिष्यान् उपदिश्य गृहं प्रेषयति। उपदेशेषु प्रायेण जीवनस्य धर्माः प्रतिपाद्यन्ते। यथा सत्यं वद, धर्म चर, स्वाध्यायान्मा प्रमद: इत्यादि।</b>

<b>अर्थ -</b> शिक्षा से संबंधित संस्कारों में अक्षरारंभ, उपनयन, वेदारंभ, केशान्त एवं समावर्त्तन शामिल हैं। अक्षरारंभ में शिशु अक्षर और अंक लेखन सीखता है। उपनयन संस्कार में शिष्य को गुरु के घर भेजा जाता है, जहाँ वह ब्रह्मचर्यव्रत का पालन करते हुए शिक्षा नियमानुसार प्राप्त करता है। वेदारंभ संस्कार में शिष्य वेदों का अध्ययन गुरु के घर में ही प्रारंभ करता है। वेदों का महत्तव प्राचीन शिक्षा में उत्कृष्ट माना जाता है। केशांत संस्कार में गुरु के घर में ही शिष्य प्रथम बार हजामत करता है। समावर्त्तन संस्कार का उद्देश्य शिष्य का गुरु के घर से गृहस्थ जीवन में प्रवेश होता है। शिक्षा के अन्त होने पर गुरु शिष्यों को उपदेश देकर घर भेजते हैं। उपदेशों में प्रायः जीवन के धर्मों (कर्त्तव्यों) का प्रतिपादन किया जाता है। जैसे - सत्य बोलो, धर्म का आचरण करो, स्वाध्याय की उपेक्षा मत करो इत्यादि।

<b>विवाहसंस्कारपूर्वकमेव मनुष्यः वस्तुतो गृहस्थजीवनं प्रविशति। विवाहः पवित्रसंस्कारः मतः यत्र नानाविधानि कर्मकाण्डानि भवन्ति। तेषु वाग्दानम्, मण्डपनिर्माणम्, वधूगृहे वरपक्षस्य स्वागतम्, वरवध्वोः परस्परं निरीक्षणम्, कन्यादानम्, अग्निस्थापनम्,पाणिग्रहणम्, लाजाहोमः,सप्तपदी, सिन्दूरदानम् इत्यादि। सर्वत्र समानरूपेण विवाहसंस्कारस्य प्रायेण आयोजन भवति। तदनन्तरं गर्भाधानादयः संस्काराः पुनरावर्तन्ते जीवनचक्रं च भ्रमति। मरणादनन्तरम् अन्त्येष्टिसंस्कारः अनुष्ठीयते। एवं भारतीयजीवनदर्शनस्य महत्त्वपूर्णमुपादानं संस्कारः इति।</b>

<b>अर्थ -</b> विवाह संस्कार के पूर्ण होने पर ही वस्तुतः मनुष्य गृहस्थ जीवन में प्रवेश करता है। विवाह संस्कार एक पवित्र संस्कार है जिसके तहत कई प्रकार के कर्मकाण्ड से संबंधित कार्य होते हैं। उनमें वाग्दान (वचन देना), मण्डप निर्माण, वधू के घर में वरपक्ष का स्वागत, वर वधू का परस्पर निरीक्षण, कन्यादान, अग्नि स्थापना, पाणिग्रहण, लाजाहोम, सप्तपदी (सात पद की फेरी), और सिन्दूरदान इत्यादि है। उसके बाद गर्भाधान आदि संस्कार (मनष्य) जीवन चक्र में घूमने लगते हैं। मरण के बाद अन्त्येष्टि संस्कार बाद किया जाता है। इस प्रकार भारतीय जीवन दर्शन में संस्कारों का महत्त्व बहुत गहरा है।

<h3>सारांश</h3>

- संस्कार भारतीय जीवन का अभिन्न हिस्सा हैं।  

- इनका उद्देश्य शुद्धिकरण, दोष निवारण और गुणों का अर्जन है।  

- संस्कार मुख्यतः पाँच प्रकार के होते हैं- जन्मपूर्व, शैशव, शैक्षिक, गृहस्थ और मरणोत्तर।  

- ये मानव जीवन के प्रत्येक चरण में मार्गदर्शन प्रदान करते हैं।  

- विवाह गृहस्थ जीवन का प्रारंभ है।  

- अन्त्येष्टि संस्कार जीवन चक्र का समापन करता है।  

- इस प्रकार भारतीय जीवन दर्शन में संस्कारों का बहुत महत्त्व है।

<h3>योग्यताविस्तार व्याख्या</h3>
प्रस्तुत पाठ भारतीय मूल्यों के प्रति जागरूकता उत्पन्न करता है। वर्तमान समय में, जहाँ भौतिक विकास बढ़ रहा है, वहीं आध्यात्मिक पतन भी स्पष्ट रूप से दिखता है। ऐसी स्थिति में भारतीय संस्कार सार्वकालिक जीवन मूल्यों को मजबूत करने में सक्षम हैं। अतः संस्कृत शिक्षक के शोध और पत्र-पत्रिकाओं के सहयोग से संस्कारों की वैज्ञानिकता को समझना चाहिए, क्योंकि हमारे संस्कार स्वास्थ्य विज्ञान, पर्यावरणीय तंत्र, और सामाजिक जीवन दृष्टिकोण से सुसंगठित और गहन हैं। इसलिए, इनका निरादर निंदनीय है।
मौलाना एकबाल ने भारतीय संस्कारों की महत्ता पर गर्व करते हुए कहा -
"यूनान, मिस्र, रोमा सब मिट गए जहाँ से,
कुछ बात है कि हस्ती मिटती नहीं हमारी।"

संस्कार बढ़ाने वाले कार्य -

1. प्रातः जागरण (सुबह जल्दी उठना) - सूर्योदय से पहले उठकर हथेलियों को जोड़कर यह मंत्र पढ़ें - 
"कराग्रे वसते लक्ष्मीः करमध्ये सरस्वती।
करमूले भवेद गौरी, प्रभाते करदर्शनम्।"

इसके बाद हथेलियों और आंखों को छुएं, भूमि का स्पर्श करें और यह मंत्र बोलें - 
"समुद्रवसने देवि पर्वतस्तनमण्डिते।
विष्णुपत्नि! नमस्तुभ्यं पादस्पर्श क्षमस्व मे।"

फिर माता-पिता, परिवार के बड़े और गुरुजनों को प्रणाम करें।

2. गायत्री संध्योपासना - गायत्री मंत्र का जाप और संध्योपासना वेद प्रमाणित सत्य है, जिसका आधुनिक वैज्ञानिक भी समर्थन करते हैं की - गायत्री जप और संध्योपासना से आयु, विद्या, यश, शांति, तेज और अमरत्व प्राप्ति होती है। अतः अपने दैनिक कार्यक्रम में इसके लिए समय निर्धारित कर लेना चाहिए। व्यक्तित्व को बढ़ाने के लिए यह एक अचूक उपाय है। प्राणायाम् साधना भी संध्योपासना का ही अंग है। संस्कृत शिक्षक और योग के शिक्षक के सहयोग से और अभिभावक के परामर्श से इस संबंध में कार्य करना चाहिए।

3. लोक परंपरा में संस्कारों के महत्व को व्यक्त करने वाले कई गीत प्रसिद्ध  यहाँ पर उपनयन संस्कार में बाल कटवाने के दौरान गाया जाने वाला एक गीत है -

हजमा रे! धीरे-धीरे बचुआ के केश मुँडो रे।
केश मुँडो रे, हजमा, केश मुँडो रे, हजमा बचुआ के धीरे-धीरे केश मुँडो रे।
यदि तुम बचुआ के केश मुँडोगे,
तो बचुआ की मैया खूब पैसा देगी रे। हजमा!



