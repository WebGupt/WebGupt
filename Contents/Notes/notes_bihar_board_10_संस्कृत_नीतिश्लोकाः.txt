<h2>नीतिश्लोकाः</h2>
<h3>परिचय</h3>
- यह पाठ महाभारत के उद्योग पर्व (अध्यक्ष 33-40) का अंश है।

- पाठ का संकलन विदुरनीति के रूप में किया गया है।

- धृतराष्ट्र ने युद्ध के समीप होने पर विदुर से मानसिक शांति के लिए नीति संबंधित प्रश्न पूछे।

- विदुर ने उन प्रश्नों के उपयुक्त उत्तर दिए।

- प्रश्नोत्तर रूप में विदुरनीति की रचनाएं प्रस्तुत की गईं।

- यह ग्रंथ महाभारत का अंग है, और भगवद गीता की तरह एक स्वतंत्र ग्रंथ के रूप में भी स्वीकार किया जाता है।

<h3>हिन्दी अनुवाद</h3>
<b>यस्य कृत्यं न विघ्नन्ति शीतमुष्णं भयं रतिः।
समृद्धिरसमृद्धिर्वा स वै पण्डित उच्यते ॥1॥</b>

<b>अर्थ -</b> सर्दी-गरमी, भय-अनुराग, संपत्ति अथवा दरिद्रता जिसके कार्य में विघ्न नहीं डाल सकते हैं, वही पंडित कहलाता है।

<b>तत्त्वज्ञः सर्वभूतानां योगज्ञः सर्वकर्मणाम्।
उपायज्ञो मनुष्याणां नरः पण्डित उच्यते ॥2॥</b>

<b>अर्थ -</b> जो सभी भौतिक तत्त्वों को जानता है, सभी कर्मों का सही तरीका समझता है और मनुष्यों के कल्याण के उपाय जानता है, वही पुरुष पंडित कहलाता है।

<b>अनाहूतः प्रविशति अपृष्टो बहुभाषते।
अविश्वस्ते विश्वसिति मूढचेता नराधमः ॥3॥</b>

<b>अर्थ -</b> जो बिना बुलाए भीतर चला आता है, बिना पूछे ही बहुत बोलता है और अविश्वासनीय पर विश्वास करता है, वह मूर्खचित्त और अधम मनुष्य है।

<b>एको धर्मः परं श्रेयः क्षमैका शान्तिरुत्तमा । 
विद्यैका परमा तृप्तिः अहिंसैका सुखावहा ॥4॥</b>

<b>अर्थ -</b> एकमात्र धर्म ही परम कल्याणकारी है, एक क्षमा ही सर्वोत्तम शांति है, एक विद्या ही परम संतोष देनेवाली है, और एकमात्र अहिंसा ही परम सुख देनेवाली है।

<b>त्रिविध नरकस्येद द्वार नाशनमात्मनः । 
कामः क्रोधस्तथा लोभस्तस्मादेतत् त्रयं त्यजेत् ॥5॥</b>

<b>अर्थ -</b> काम, क्रोध और लोभ ये तीन प्रकार के नरक के द्वार हैं, जो आत्मा का नाश करते हैं। अतः इन तीनों को त्याग देना चाहिए।

<b>षड् दोषाः पुरुषेणेह हातव्या भूतिमिच्छता ।
निद्रा तन्द्रा भयं क्रोध आलस्यं दीर्घसूत्रता ॥6॥</b>

<b>अर्थ -</b> जो व्यक्ति समृद्धि चाहता है उसे नींद, तंद्रा, भय, क्रोध, आलस्य और दीर्घसूत्रता (कम समय में हो जानेवाले काम को टालमटोल कर ज्यादा समय लगाने की आदत) — इन छः दोषों को त्याग देना चाहिए।

<b>सत्येन रक्ष्यते धर्मो विद्या योगेन रक्ष्यते । 
मृजया रक्ष्यते रूपं कुलं वृत्तेन रक्ष्यते ॥7॥</b>

<b>अर्थ -</b> सत्य से धर्म की रक्षा होती है। योग से विद्या सुरक्षित रहती है। स्वच्छता से रूप (सुंदरता) की रक्षा होती है और अच्छे आचरण से कुल की रक्षा होती है।

<b>सुलभाः पुरुषा राजन् सततं प्रियवादिनः । 
अप्रियस्य तु पथ्यस्य वक्ता श्रोता च दुर्लभः ॥8॥</b>

<b>अर्थ -</b> हे राजन! मीठे वचन कहने वाले लोग आसानी से मिल जाते हैं, लेकिन हितकारी और अप्रिय सत्य कहने और सुनने वाले व्यक्ति बहुत दुर्लभ होते हैं।

<b>पूजनीया महाभागाः पुण्याश्च गृहदीप्तयः । 
स्त्रियः श्रियो गृहस्योक्तास्तस्माद्रक्ष्या विशेषतः ॥9॥</b>

<b>अर्थ -</b> स्त्रियाँ घर की लक्ष्मी कही गयी है। ये सौभाग्यशाली ,आदर के योग्य, पवित्र तथा और घर की शोभा है, इसलिए उनकी विशेष रूप से करनी चाहिए।

<b>अकीर्तिं विनयो हन्ति हन्त्यनर्थ पराक्रमः । 
हन्ति नित्यं क्षमा क्रोधमाचारो हन्त्यलक्षणम् ॥10॥</b>

<b>अर्थ -</b> विनम्रता अपयश का नाश करती है, अनुचित पराक्रम अनर्थ को दूर करता है। क्षमा सदा क्रोध का नाश करती है, और अच्छा आचरण कुलक्षण का अन्त करता है।

<h3>सारांश</h3>
- सच्चा पंडित वह है जो सुख-दुख, शीत-उष्ण, भय, और समृद्धि-असमृद्धि से प्रभावित न हो।

- मूर्ख वह है जो बिना बुलाए प्रवेश करे, अविश्वसनीय पर विश्वास करे।

- धर्म, क्षमा, संतोष और अहिंसा जीवन के सर्वोत्तम गुण हैं।

- काम, क्रोध और लोभ नरक के द्वार हैं; इन्हें त्यागें।

- सत्य, योग, स्वच्छता, और अच्छा आचरण धर्म, विद्या, रूप और कुल की रक्षा करते हैं।

- मीठा बोलने वाले मिल जाते हैं, पर हितकारी सत्य कहने-सुनने वाले दुर्लभ हैं।

- स्त्रियाँ घर की लक्ष्मी हैं, उनका सम्मान और सुरक्षा करें।

- क्षमा क्रोध को हराती है, और अच्छा आचरण बुरे लक्षणों को समाप्त करता है।

<h3>योग्यताविस्तार व्याख्या</h3>
धृतराष्ट्र के साथ विदुर का सम्पन्न संवाद "विदुरनीति" कहा जाता है। अनुभव से सिद्ध विदुर के प्रत्येक शब्द में नीति, व्यवहारिकता और अनुकरणीयता है। जब धृतराष्ट्र ने विदुर से पूछा - "हे विदुर! इस संसार में सुख के कौन-कौन साधन हैं?" तो विदुर ने उत्तर दिया -

सदा अर्थ की प्राप्ति होते रहना,हमेशा निरोग रहना, प्रिय और प्रिय बोलने वाली पत्नी, आज्ञा पालन करने वाला पुत्र, और अर्थप्राप्ति की विद्या ये छः चीजें संसार में सुख देन वाले साधन हैं, राजन।



