<h2>कर्मवीर कथा</h2>
<h3>परिचय</h3>
- यह पाठ एक दलित ग्रामवासी कर्मवीर की प्रेरणादायक कथा है।

- उत्साह और परिश्रम से उसने विद्या अर्जित कर अपने जीवन को बेहतर बनाया।।

- कहानी का आधार यह है कि निराशा को त्यागकर कैसे उत्साह के साथ सब कुछ किया जा सकता है।

<h3>हिन्दी अनुवाद</h3>
<b>अस्ति बिहारराज्यस्य दुर्गमप्राये प्रान्तरे 'भीखनटोला' नाम ग्रामः । निवसन्ति स्म तत्रातिनिर्धनाः शिक्षाविहीनाः क्लिष्टजीवनाः जनाः । तेष्वेवान्यतमस्य जनस्य परिवारो ग्रामाद् बहिःस्थितायां कुट्यां न्यवसत्। कुटी तु जीर्णप्रायत्वात् परिवारजनान् आतपमात्राद् रक्षति, न वृष्टेः । परिवारे स्वयं गृहस्वामी, तस्य भार्या तयोरेकः पुत्रः कनीयसी दुहिता चेत्यासन्।</b>

<b>अर्थ -</b> बिहार राज्य के दुर्गम प्राय: प्रांत में 'भीखनटोला' नाम का एक गाँव है। वहाँ अति निर्धन, अशिक्षित और कठिन जीवन व्यतीत करने वाले लोग रहते थे। उन्हीं में से एक व्यक्ति का परिवार गाँव के बाहर स्थित एक झोपड़ी में रहता था। झोपड़ी इतनी जर्जर थी कि वह केवल धूप से बचाती थी, लेकिन बारिश से नहीं। परिवार में गृहस्वामी स्वयं, उसकी पत्नी, एक पुत्र और एक छोटी पुत्री थे।

<b>तस्माद् ग्रामात् क्रोशमात्रदूर प्राथमिको विद्यालयः प्रशासनेन संस्थापितः । तत्रैको नवीनदृष्टिसम्पन्नः सामाजिकसामरस्यरसिकः शिक्षकः समागतः । भीखनटोला द्रष्टुमागतः स कदाचित् खेलनरतं दलितबालकं विलोक्य तस्यापातरमणीयेन स्वभावेनाभिभूतः। शिक्षकं बालकमेनं स्वविद्यालयमानीय स्वयं शिक्षितुमारभत। बालकोऽपि तस्य शिक्षणशैल्याकृष्टःशिक्षाकर्म जीवनस्य परमा गतिरिति मन्यमानो निरन्तरमध्यवसायेन विद्याधिगमाय निरतोऽभवत्। क्रमशः उच्चविद्यालयं गतस्तस्यैव शिक्षकस्याध्यापनेन स्वाध्यवसायेन च प्राथम्यं प्राप। 'छात्राणामध्ययनं तपः' इति भूयोभूयः स्वविद्यागुरुणोपदिष्टोऽसौ बालकः पित्रोरर्थाभावेऽपि छात्रवृत्त्या कनीयश्छात्राणां शिक्षणलब्धेन धनेन च नगरगते महाविद्यालये प्रवेशमलभत।</b>

<b>अर्थ -</b> उस गाँव से मात्र एक कोस दूर एक प्राथमिक विद्यालय प्रशासन द्वारा स्थापित किया गया था। वहाँ एक नवीन दृष्टिकोण रखने वाला, सामाजिक सामंजस्य का प्रेमी एक शिक्षक आया। जब वह भीखनटोला देखने गया, तो उसने एक दलित बालक को खेलते हुए देखा और उसके सुंदर स्वभाव से प्रभावित हो गया। शिक्षक उस बालक को विद्यालय ले गया और उसे स्वयं पढ़ाने लगा। बालक भी शिक्षक की शिक्षण शैली से प्रभावित होकर पढ़ाई को जीवन का सर्वोच्च लक्ष्य मानने लगा और निरंतर मेहनत करके ज्ञान अर्जित करने में जुट गया। धीरे-धीरे उसने उच्च विद्यालय में प्रवेश लिया और उसी शिक्षक के मार्गदर्शन व अपनी मेहनत से श्रेष्ठता प्राप्त की। बालक को बार-बार उसके गुरु "छात्रों का अध्ययन तपस्या है" कहकर प्रेरित करते थे। पिता के आर्थिक तंगी के बावजूद उसने छात्रवृत्ति और छोटे बच्चों को पढ़ाने से अर्जित धन से नगर के महाविद्यालय में प्रवेश पाया।

<b>तत्रापि गुरूणां प्रियः सन् सततं पुस्तकालये स्ववर्गे च सदावहितचेतसा अकृतकालक्षेपः स्वाध्यायनिरतोऽभूत्। महाविद्यालयस्य पुस्तकागारे बहूनां विषयाणां पुस्तकानि आत्मसादसौ कृतवान् । तत्र स्नातकपरीक्षायां विश्वविद्यालये प्रथमस्थानमवाप्य स्वमहाविद्यालयस्य ख्यातिमवर्धयत्। सर्वत्र रामप्रवेशराम इति शब्दः श्रूयते स्म नगरे विश्वविद्यालयपरिसरे च। नाजानतां पितरावस्य विद्याजन्यां प्रतिष्ठाम्।</b>

<b>अर्थ -</b> महाविद्यालय में भी वह गुरुओं का प्रिय बनकर हमेशा पुस्तकालय में एवं अपने वर्ग में सावधानीपूर्वक बिना समय गँवाये निरंतर अपने अध्ययन में लगा रहा। उसने वहाँ के पुस्तकालय की कई विषयों की किताबों को आत्मसात किया (अर्थात् गहन अध्ययन किया)। स्नातक परीक्षा में उसने विश्वविद्यालय में प्रथम स्थान प्राप्त कर अपने महाविद्यालय का गौरव बढ़ाया। हर जगह रामप्रवेशराम नाम की चर्चा होने लगी। लेकिन उसके माता-पिता उसकी इस शैक्षिक प्रतिष्ठा (उपलब्धि) को नहीं जानते थे।

<b>वर्षान्तरेऽसौ केन्द्रीयलोकसेवापरीक्षायामपि स्वाध्यवसायेन व्यापकविषयज्ञानेन च उन्नतं स्थानमवाप । साक्षात्कारे च समितिसदस्यास्तस्य व्यापकेन ज्ञानेन, तत्रापि तादृशे परिवारपरिवेशे कृतेन श्रमेणाभ्यासेन च परं प्रीताः अभूवन्।</b>

<b>अर्थ -</b> उसने वर्षभर के अंदर केंद्रीय-लोक-सेवा-परीक्षा (UPSC) में भी अपने निरंतर परिश्रम और विषय के व्यापक ज्ञान से उच्च स्थान प्राप्त किया। साक्षात्कार (इंटरव्यू) में समिति के सदस्य भी व्यापक ज्ञान और उस तरह के परिवारिक वातावरण के बावजूद किए गए परिश्रम एवं अभ्यास से अति प्रसन्न हुए।

<b>अद्य रामप्रवेशरामस्य प्रतिष्ठा स्वप्रान्ते केन्द्रप्रशासने च प्रभूता वर्तते। तस्य प्रशासनक्षमतां संकटकाले च निर्णयस्य सामर्थ्य सर्वेषामावर्जके वर्तेते। नूनमसौ कर्मवीरो व्यतीत्य बाधाः प्रशासनकेन्द्रे लोकप्रियः संजातः। सत्यमुक्तम् उद्योगिन पुरुषसिंहमुपैति लक्ष्मीः।</b>

<b>अर्थ -</b> आज रामप्रवेशराम की प्रतिष्ठा अपने प्रांत और केंद्रीय प्रशासन में अत्यधिक है। संकट के समय उसकी प्रशासनिक क्षमता और निर्णय लेने का सामर्थ्य सभी को आकर्षित करती है। निस्संदेह, इस कर्मवीर ने बाधाओं को पार करते हुए प्रशासन में लोकप्रियता हासिल की है। सच ही कहा गया है, "सिंह के जैसे परिश्रमी पुरुष को लक्ष्मी प्राप्त होती है।"

<h3>सारांश</h3>

- बिहार में स्थित 'भीखनटोला' नामक गाँव में रामप्रवेश राम ने संघर्षपूर्ण जीवन व्यतीत किया।

- एक शिक्षक की प्रेरणा और अपनी दृढ़ इच्छाशक्ति से उन्होंने शिक्षा को जीवन का आधार बनाया।

- सीमित साधनों के बावजूद लगन और कड़ी मेहनत से उच्च शिक्षा में उत्कृष्ट प्रदर्शन किया।

- केन्द्रीय लोक सेवा परीक्षा में सफलता प्राप्त कर वे प्रतिष्ठित प्रशासनिक अधिकारी बने।

- यह कहानी सिखाती है कि समर्पण, परिश्रम, और उत्साह से असंभव को संभव बनाया जा सकता है।

<h3>योग्यताविस्तार व्याख्या</h3>
प्रस्तुत पाठ कर्म और परिश्रम के महत्त्व को चित्रित करता है। विद्या अभ्यास पर निर्भर करती है। यह विद्या किसी उन्नत वंश की सुरक्षित निधि नहीं है। अतः सत्यनिष्ठा, मनोयोग और अध्यवसाय से अर्जित विद्या सफल और यशस्वी होती है।
यह पाठ यह सिखाता है कि निर्धन, दलित, शोषित और वंचित बालक भी, आचार्य के समुचित निर्देशन में पढ़-लिखकर और विद्वान बनकर देश और विश्व के शीर्ष व्यक्ति बन सकते हैं। सामाजिक विज्ञान शिक्षक अमेरिका के कर्मवीर, दलित और शोषित वर्ग के नेताओं के चरित्रों का संग्रह करें।

2. स्वदेश के महानायक बाबासाहेब भीमराव अंबेडकर, जगजीवनराम, कर्पूरी ठाकुर और अन्य उपेक्षित वर्ग के कर्मवीरों की राजनीति और ज्ञान को समझें।

3. दलित वसतियों में अभियान चलाकर सामाजिक समरसता का वैदिक संदेश सुनाएं। प्रीतिभोज और सामूहिक उत्सव जैसे कार्यक्रम आयोजित करें।

समरसता मंत्र -
हमलोग आपस में मिलकर चलें, आपस में संवाद करें, और एक-दूसरे के मनों को जानने वाले बनें।
जैसे पूर्वकाल में देवता लोग अपने-अपने हिस्से को प्राप्त करके उपासना करते हैं। हम लोग भी वैसा ही आचरण करें। 
हमलोग समान विचार वाले हों, सामान हमारा कार्य हो, समान हमारा मन हो, मन के साथ यह चित्त भी समान हो।
समान हमारा मंत्र हो, समान हमारी सभा हो, समान हमारा मन हो, मन के साथ यह चित्त भी समान हो।
मैं समान मंत्रों से आपको आमंत्रित करता हूँ तथा समान हवन सामग्री से आपको आहुति देता हूँ।

4. परिश्रम का महत्व संस्कृत गीतों में दिखता है। जैसे -
प्रयत्न से कार्यों की सिद्धि होती है।
प्रयत्न से सद्बुद्धि की वृद्धि होती है।
प्रयत्न से युद्ध में विजय प्राप्त होती है।
प्रयत्न करना चाहिए, प्रयत्न करना चाहिए। 
प्रयत्न से धैर्यवान समुद्र पार करते हैं।
प्रयत्न से वीर पर्वत लांघ जाते हैं।
प्रयत्न से मूर्ख भी योग्य बन जाते हैं।
प्रयत्न करना चाहिए, प्रयत्न करना चाहिए। 

5. गीता का उपदेश -
तुम्हारा अधिकार केवल कर्म में है, उसके फल में कभी नहीं।
तुम कर्म का उद्देशीय फल न हो, और न ही तुम्हारी आसक्ति निष्क्रियता में हो।
 


