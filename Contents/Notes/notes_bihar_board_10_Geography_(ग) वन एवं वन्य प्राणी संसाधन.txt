<h3>(ग) वन एवं वन्य प्राणी संसाधन</h3>
<b>महत्व</b>  

- 'आग' पर नियंत्रण मानव सभ्यता का महान आविष्कार है, लेकिन इसने वनों और वन्य प्राणियों को सबसे पहले प्रभावित किया।  

- वन पृथ्वी के लिए सुरक्षा कवच की तरह हैं और पारिस्थितिक तंत्र का निर्माण करते हैं।  

- वन और वन्य प्राणी खाद्य ऊर्जा का प्रारंभिक स्रोत हैं और संतुलित पारिस्थितिकी तंत्र बनाने में अहम भूमिका निभाते हैं।  

<b>भारत में वन संसाधन</b>  

- भारत में 68 करोड़ हेक्टेयर भूमि पर वन फैले हुए हैं।  

- एफ० ए० ओ० की रिपोर्ट के अनुसार, 2005 में विश्व में कुल 3.952 अरब हेक्टेयर वन क्षेत्र था।

- भारत में 20.55% भौगोलिक क्षेत्र पर वन का विस्तार है।  

<b>वन के प्रकार -</b>  

<b>1. अत्यंत सघन वन:</b> 54.6 लाख हेक्टेयर, वृक्ष घनत्व 70% से अधिक।  

<b>2. सघन वन:</b> 73.60 लाख हेक्टेयर, वृक्ष घनत्व 40-70%।  

<b>3. खुले वन:</b> 2.59 करोड़ हेक्टेयर, वृक्ष घनत्व 10-40%।  

<b>4. झाड़ियाँ एवं अन्य वन:</b> 2.459 करोड़ हेक्टेयर, वृक्ष घनत्व 10% से कम।  

<b>5. मैंग्रोव वन:</b> 4.4 लाख हेक्टेयर, तटीय क्षेत्रों में।  

<b>प्रशासकीय वर्गीकरण -</b>  

<b>(क) आरक्षित वन:</b> वनों का 54%, बाढ़ नियंत्रण, जलवायु संतुलन के लिए।  

<b>(ख) रक्षित वन:</b> वनों का 29%, विशेष अनुमति के तहत उपयोग।  

<b>(ग) अवर्गीकृत वन:</b> वनों का 17%, कोई विशेष प्रतिबंध नहीं।  

<b>क्या आप जानते हैं?</b>  

- देश के कुल वन क्षेत्र का 25.11% पूर्वोत्तर राज्यों में है।  

- मध्यप्रदेश में सबसे अधिक 11.22% वन क्षेत्र है।  

- आदिवासी जिलों में 60.11% वन क्षेत्र पाया जाता है।  

<b>बिहार की स्थिति</b>  

- बिहार में मात्र 7.1% वन क्षेत्र है।  

- पश्चिमी चम्पारण, मुंगेर, जमुई, गया, और रोहतास जिलों में वनों की स्थिति बेहतर है।  

<h3>वन संपदा तथा वन्य जीवों का ह्रास एवं संरक्षण</h3>
<b>वन संसाधनों का ह्रास</b>  

- उपनिवेश काल में रेलमार्ग और सड़कों के निर्माण से वनों का विदोहन आरंभ।  

- स्वतंत्रता के बाद विकास परियोजनाओं और मानव हस्तक्षेप ने स्थिति को और बिगाड़ा।  

- 20वीं सदी में 24% भू-भाग पर वन थे, जो 21वीं सदी के आरंभ तक घटकर 19% रह गए।  

- कारण: मानवीय हस्तक्षेप, कृषि विस्तार, पशुचारण, खनन, और औद्योगिक विकास।  

<b>विशेष उदाहरण</b>  

- <b>झूम खेती:</b> पूर्वोत्तर और मध्य भारत में वनों की क्षति का बड़ा कारण।  

- <b>नदी घाटी परियोजनाएं:</b> 1952 से अब तक 5000 वर्ग किमी वन नष्ट।  

- <b>खनन:</b> पश्चिम बंगाल का टाइगर रिजर्व डोलोमाइट खनन से प्रभावित।  

- <b>वनों का एकल रोपण:</b> सागवान और चीड़ जैसे वृक्षारोपण से अन्य प्रजातियों का नाश।  

<b>हिमालय यव संकट</b>  

- औषधीय पौधा जिसका उपयोग कैंसर के इलाज में होता है।  

- अत्यधिक निष्कासन से हिमाचल और अरुणाचल प्रदेश में हजारों पेड़ विलुप्त।  

<b>वन्य जीवों का ह्रास</b>  

- आवास क्षेत्र का अतिक्रमण और मानवीय गतिविधियों का बढ़ता दबाव।  

- <b>प्रदूषण:</b> पराबैंगनी किरणें, अम्ल वर्षा, वायु और जल प्रदूषण से वन्य जीवन पर असर।  

- शिकार और वन्य जीवों की तस्करी: चीन तस्करी का मुख्य केंद्र।  

- वर्तमान में 744 प्रजातियां विलुप्त और 22,531 प्रजातियां विलुप्त होने के कगार पर।  

<b>मुख्य संकटग्रस्त प्रजातियां</b>  

- कृष्णा सार, भेड़िया, गेंडा, गिर सिंह, लाल पांडा, श्वेत सारस, पर्वतीय बटेर।  

<b>संरक्षण के ऐतिहासिक प्रयास</b>  

- सम्राट अशोक ने शायद विश्व में सर्वप्रथम शिकार पर प्रतिबंध और संरक्षण नियम लागू किया।  

- मुगल शासन में बाबर और जहांगीर ने संरक्षण पर बल दिया।  

- <b>अमृता देवी आंदोलन:</b> अमृता देवी ने राजस्थान में विश्नोई समुदाय के साथ मिलकर वनों की कटाई का विरोध किया।  

<b>क्या आप जानते हैं?</b>  

- भारत में 81,000 वन्य प्राणी उपजातियां और 47,000 वनस्पति उपजातियां पाई जाती हैं।  

- 100 से अधिक पौधों का उपयोग धार्मिक अनुष्ठानों में होता है।  

<b>वर्तमान समय में वन एवं वन्य जीवों का संरक्षण :</b>

<b>राष्ट्रीय एवं अंतर्राष्ट्रीय प्रयास</b>

- भारत में संकटग्रस्त पादप प्रजातियों की सूची बनाने का कार्य 1970 में <b>बॉटेनिकल सर्वे ऑफ इंडिया (BSI)</b> और <b>वन अनुसंधान संस्थान (FRI)</b> द्वारा किया गया।  

- इनकी सूची को <b>'रेड डेटा बुक'</b> और असाधारण पौधों को <b>'ग्रीन बुक'</b> कहा गया।  

- <b>रेड डेटा बुक:</b>  

  - संकटग्रस्त प्रजातियों की पहचान और संरक्षण प्रयासों को प्रोत्साहित करती है।  

<b>महत्त्वपूर्ण संस्थान</b>

- <b>अन्तराष्ट्रीय प्राकृतिक संरक्षण एवं प्राकृतिक संसाधन संरक्षण संघ (IUCN - International Union for Conservation of Nature) या विश्व संरक्षण संघ (World Conservation Union):</b>  

संकटग्रस्त प्रजातियों को श्रेणियों में विभाजित करती है:-

<b>1. सामान्य जातियाँ (Common species):</b>

   - ऐसी जातियाँ जिनकी संख्या पर्याप्त होती है और इनकी अस्तित्व पर कोई खतरा नहीं होता।  

   - उदाहरण:- साल, चीड़, कृतन्क (रोडेंटस)।  

<b>2. संकटग्रस्त जातियाँ (Endangered species):</b>  

   - वे जातियाँ जो गंभीर खतरों का सामना कर रही हैं और जिनकी संख्या तेजी से घट रही है।  

   - यदि इन पर ध्यान नहीं दिया गया तो इनके विलुप्त होने का खतरा है।  

   - उदाहरण:- काला हिरण, गेंडा, संगाई (मणिपुरी हिरण)।  

<b>3. सुभेद्य जातियाँ (Vulnerable species):</b>  

   - ऐसी जातियाँ जिनकी संख्या घट रही है, लेकिन यह अभी संकटग्रस्त की श्रेणी में नहीं हैं।  

   - यदि इनपर ध्यान नहीं दिया गया तो ये भविष्य में संकटग्रस्त हो सकती हैं।  

   - उदाहरण:- गंगा की डॉल्फिन, नीली भेड़, एशियाई हाथी।  

<b>4. दुर्लभ जातियाँ (Rare species):</b>  

   - ऐसी जातियाँ जिनकी संख्या बहुत कम है और ये विशेष क्षेत्रों तक सीमित हैं।  

   - यदि इन्हें प्रभावित करने वाले कारण नहीं बदले गए तो ये संकटग्रस्त हो सकती हैं।  

   - उदाहरण:- हिमालयी योद्धा पौधा, लाल पांडा।  

<b>5. स्थानिक जातियाँ (Endemic species):</b>  

   - ये जातियाँ केवल किसी विशेष क्षेत्र में पाई जाती हैं और अन्यत्र कहीं नहीं मिलतीं।  

   - उदाहरण:- अंडमानी जंगली सुअर, निकोबारी कबूतर।  

<b>6. लुप्त जातियाँ (Extinct species):</b>  

   - वे जातियाँ जो अब उनके प्राकृतिक आवासों में नहीं पाई जातीं और संभवतः पूरी तरह समाप्त हो चुकी हैं।  

   - उदाहरण:- एशियाई चीता, डोडो पक्षी।  

<b>भारत में संरक्षण प्रयास</b>

- <b>वन एवं पर्यावरण मंत्रालय:</b>  

  - अनेक राष्ट्रीय कार्यक्रम चला रहा है।  

<b>संरक्षित क्षेत्र</b>

1. <b>राष्ट्रीय उद्यान (National Parks):</b>  

   - बाहरी हस्तक्षेप रहित क्षेत्र।  

   - उद्देश्य:- वन्य जीवों के प्राकृतिक आवास को संरक्षित करना।  

   - भारत में राष्ट्रीय उद्यान:- 85।  

2. <b>अभ्यारण्य (Sanctuaries):</b>  

   - सुरक्षित क्षेत्र जहाँ सीमित मानवीय गतिविधियों की अनुमति।  

   - भारत में अभ्यारण्य:- 448।  

   - उदाहरण:- बिहार में काँवर झील, कुशेश्वर।  

3. <b>जैवमंडल क्षेत्र (Biosphere Reserves):</b>  

   - जैव विविधता और अनुवांशिकी संरक्षण।  

   - विश्व में जैवमंडल क्षेत्र:- 243।  

   - भारत में:- 14।  

<b>महत्त्वपूर्ण संगठन</b>

- <b>WWF (World Wide Fund for Nature):</b>  

  - संरक्षण गतिविधियों में सक्रिय भूमिका।  

<b>संरक्षण के दो दृष्टिकोण</b>

- <b>इन सीटू (in situ) संरक्षण:</b>  

  - प्राकृतिक आवास में संरक्षण।  

  - राष्ट्रीय उद्यान, जैवमंडल और अभ्यारण्य।  

- <b>एक्स सीटू (Ex situ) संरक्षण:</b>  

  - कृत्रिम आवासीय संरक्षण।  

  - चिड़ियाघर, प्रजनन केंद्र।  

<b>राष्ट्रीय उद्यान, अभयारण्यों और जैवमंडल क्षेत्रों की सूची</b>

- भारत सरकार के पर्यावरण एवं वन मंत्रालय की वार्षिक रिपोर्ट 2004-05 के अनुसार राष्ट्रीय उद्यान, अभयारण्यों और जैवमंडल क्षेत्रों की सूची महत्वपूर्ण है।  

- इन क्षेत्रों में संकटग्रस्त प्रजातियों के संरक्षण के लिए विशेष प्रयास किए जा रहे हैं।

<b>प्रजनन केंद्र</b>

- कुछ प्रजातियाँ जिनकी प्रजनन दर कम हो जाती है, संकटग्रस्त सूची में शामिल हो जाती हैं।  

- मध्य प्रदेश में घड़ियालों के लिए मुरैना में प्रजनन केंद्र स्थापित किया गया।  

- उड़ीसा के नंदनकानन में उजले बाघों के लिए प्रजनन केंद्र स्थापित किया गया है।

<b>शिकार पर रोक</b>

- शिकार और वन्य जीवों का दोहन वन्य जीवों के नुकसान का एक प्रमुख कारण है।  

- हालांकि शिकार करना कानूनी रूप से वर्जित है, फिर भी काला बाजारी और तस्करी के कारण यह समस्या बनी रहती है।  

- बिहार के दरभंगा जिले में कुशेश्वर स्थान अभयारण्य में जन जागरूकता कार्यक्रम चलाए गए हैं, जिसके अच्छे परिणाम सामने आए हैं।  

- यहां एक वॉच टावर का निर्माण भी किया गया है।

<b>जैव अपहरण की समस्या</b>

- जैव अपहरण (Bio Piracy) वह प्रक्रिया है जिसमें किसी देश की जैव संपदा, जैसे पौधों और जीवों के अनुवांशिक गुणों का उपयोग बिना अनुमति के किया जाता है।  

- जैव अपहरण विकासशील देशों के लिए एक बड़ी समस्या बन चुका है। उदाहरण के तौर पर, अमेरिका ने बासमती चावल के समान जर्म प्लाज्म का उपयोग किया है।  

- इससे संबंधित समस्याओं को रोकने के लिए कठोर कदम उठाए जा रहे हैं और हॉट स्पॉट्स चिह्नित किए जा रहे हैं।  

- <b>हॉट स्पॉट्स:</b> वैसे क्षेत्र जो जैव विविधता में अत्यधिक समृद्ध होते हैं।  

<b>बाघ परियोजना (Project Tiger)</b>

- बाघों की संख्या में भारी गिरावट आई थी, 1973 में बाघों की संख्या 5500 से घटकर 1827 रह गई थी।  

- बाघों का शिकार, व्यापार, और उनके आवासों का नुकसान इसके प्रमुख कारण थे।  

- 1973 में बाघ परियोजना की शुरुआत हुई, जो विश्व की बेहतरीन वन्य जीव परियोजनाओं में से एक है।  

- 1985 में बाघों की संख्या 4002 और 1989 में 4334 हो गई।  

- भारत में 27 बाघ रिजर्व हैं, जो लगभग 37,761 वर्ग किलोमीटर क्षेत्र में फैले हुए हैं।  

- प्रमुख बाघ रिजर्व में <b>कॉर्बेट राष्ट्रीय उद्यान</b> (उत्तरांचल), <b>सुंदरवन राष्ट्रीय उद्यान</b> (पश्चिम बंगाल), <b>बांधगढ़ राष्ट्रीय उद्यान</b> (मध्य प्रदेश), <b>सारिस्का वन्य जीव पशुविहार</b> (राजस्थान), <b>मानस बाघ रिजर्व</b> (असम), और <b>पेरियार बाघ रिजर्व</b> (केरल) शामिल हैं।

<b>क्या आप जानते हैं?</b>

- कैमरून के बोरोरो जनजाति के लोग शेरों द्वारा किए गए शिकार पर धावा बोलते हैं, जिससे शेरों की संख्या में कमी आती है। इसे 'क्लेप्टोपैरासाईटिज्म' कहा जाता है।

<h3>समुदाय और वन संरक्षण</h3>
<b>समुदाय का वन्य जीव संरक्षण में योगदान</b>

- भारत के कई क्षेत्रों में स्थानीय समुदाय सरकारी अधिकारियों के साथ मिलकर वन्य जीवों के आवास स्थलों के संरक्षण में कार्यरत हैं।  

- राजस्थान के सरिस्का बाघ रिजर्व में गांवों के लोग वन्य जीव संरक्षण अधिनियम के तहत खनन कार्य रोकने के लिए संघर्ष कर रहे हैं।  

- अलवर जिले के 5 गाँवों ने 1,200 हेक्टेयर वन भूमि 'भैरोंदेव डाकव' विहार चोरी घोषित कर दी है, जो शिकार को वर्जित करता है और बाहरी लोगों से वन्य जीवन की रक्षा करता है।

<b>आदिवासी समुदाय और वन संरक्षण</b>

- आदिवासी लोग अपनी जीवनशैली के लिए वन संसाधनों पर निर्भर रहते हैं।  

- इनका वन्य जीवों और पेड़-पौधों से गहरा भावनात्मक और आत्मीय संबंध होता है।  

- प्रजनन काल में ये मादा वन पशुओं का शिकार नहीं करते और वन संसाधनों का चक्रीय पद्धति से उपयोग करते हैं।  

- वे वृक्षारोपण और संरक्षण का कार्य समय-समय पर करते हैं, जिससे जनजातीय क्षेत्रों में स्वाभाविक वन संरक्षण होता है।

<b>चिपको आंदोलन</b>

- चिपको आंदोलन 1972 में उत्तर प्रदेश के टेहरी-गढ़वाल क्षेत्र में शुरू हुआ था, जिसमें लोग ठेकेदारों द्वारा काटे जा रहे पेड़ों को बचाने के लिए उन्हें अपनी बाहों में लपेटकर उनकी रक्षा करते थे।  

- इस आंदोलन ने पारंपरिक संरक्षण तरीकों को पुनर्जीवित किया और सामुदायिक वनीकरण के महत्व को साबित किया।

<b>संयुक्त वन प्रबंधन</b>

- 1988 में उड़ीसा राज्य में संयुक्त वन प्रबंधन की शुरुआत हुई।  

- इस योजना में वन विभाग और ग्रामीण समुदाय मिलकर क्षरित वनों का प्रबंधन और पुनर्निर्माण करते हैं।

<b>जैन और बौद्ध धर्म और वन संरक्षण</b>

- जैन और बौद्ध धर्म अहिंसा पर आधारित हैं और इन धर्मों के अनुयायी वन्य जीवन के संरक्षण में महत्वपूर्ण योगदान करते हैं।  

- महात्मा बुद्ध ने पेड़ों को विशेष रूप से उदार और दयालु जीवधारी बताया था जो किसी मांग के बिना अपनी जीवन क्रियाएँ अन्य जीवों के लाभ के लिए करते हैं।

<h3>वन्य जीवों के संरक्षण के लिए कानूनी प्रावधान</h3>
<b>अंतर्राष्ट्रीय नियम</b>

- वन्य जीवों के संरक्षण के लिए अंतर्राष्ट्रीय स्तर पर कई समझौते और कानूनी प्रावधान बनाए गए हैं, जैसे:

  - अफ्रीकी कनवेंशन (1968)

  - Ramsar Convention (1971)

  - विश्व प्राकृतिक और सांस्कृतिक धरोहर संरक्षण अधिनियम (1972)
  
<b>राष्ट्रीय कानून</b>

- भारत का संविधान वन्य जीवन और पर्यावरण संरक्षण के लिए प्रावधान करता है, जैसे अनुच्छेद 47, 48 और 51A (जी)।  

- भारतीय वन्य जीवन बोर्ड 1952 में स्थापित हुआ था, जिससे वन्य जीवों के संरक्षण में सरकार का ध्यान केंद्रित हुआ।  

- 1972 में वन्य जीव सुरक्षा अधिनियम और 1980 में वन संरक्षण अधिनियम लागू हुए, जिनके अंतर्गत पक्षियों और जानवरों के शिकार पर प्रतिबंध लगाया गया। 

- जैव विविधता अधिनियम (2002) के तहत जैव विविधता के संरक्षण के लिए स्थानीय, जिला और राज्य स्तर पर समितियाँ गठित करने का प्रावधान है।  

- राष्ट्रीय स्तर पर बाघ और मयूर को राष्ट्रीय पशु और राष्ट्रीय पक्षी घोषित किया गया है।

<b>जैव विविधता का महत्व</b>

- राष्ट्र के स्वस्थ जैव मंडल और जैविक उद्योग के लिए समृद्ध जैव विविधता अनिवार्य है।  

- जैव विविधता हमें भोजन, औषधियाँ, रेशे, रबर और लकड़ियों का साधन प्रदान करती है।  

- यह सूक्ष्म जीवों के रूप में उद्योगों के लिए बहुमूल्य उत्पाद तैयार करने में भी सहायक है।  

- जैव विविधता हमें पारिस्थितिकीय सेवाएँ जैसे जल, वायु, और मृदा संरक्षण मुफ्त में प्रदान करती है।

<b>आधुनिक कृषि में जैव विविधता का उपयोग</b>

- आधुनिक कृषि जैव विविधता का तीन प्रमुख तरीकों से उपयोग करती है:-

  1. नवीन फसल के साधन के रूप में

  2. अच्छे प्रकार के नस्ल के लिए सामग्री के रूप में

  3. नए जैव विनाश और पीड़ानाशी के रूप में  

- मानव का भोजन मुख्यतः जैविक संसार से प्राप्त होता है, और 85% भोजन 20 से कम पौधों की प्रजातियों से उत्पन्न होता है।  

- जंगली प्रजातियाँ कृषि में सुधार के लिए काम आती हैं, जैसे रोग रोधी गुण और अधिक उपज देने वाली घरेलू प्रजातियाँ।

- एशिया में धान की खेती का चार प्रमुख रोगों से संरक्षण एक अकेला जंगली भारती चावल प्रजाति ओर्जिया निवारा (Orzya nivara) द्वारा किया जाता है।

<b>औषधीय उपयोग में जैव विविधता</b>

- जैव विविधता से कई औषधियाँ और उपचार तैयार होते हैं:-

  - <b>मार्फीन</b> (Papaver somniferum) - दर्द निवारक

  - <b>क्यूनाईन</b> (Chinchona ledgeriana) - मलेरिया के लिए

  - <b>टेक्सोल</b> (Taxus baccata) - कैंसर रोधी  

- लगभग 25% भैषज्य दवाइयाँ 120 पौधीय प्रजातियों से तैयार होती हैं।

<b>सच्ची कहानी: 'आरोग्यपाचा' और कानी आदिवासी समुदाय</b>

- दिसम्बर 1987 में, TBGRI संस्था के वैज्ञानिकों ने केरल के पश्चिमी घाट में कानी आदिवासियों के साथ मिलकर जैविक अभियान चलाया।  

- आदिवासी समुदाय के लोग एक फल खा रहे थे, जिसे खाने से उन्हें अधिक ऊर्जा मिली।  

- वैज्ञानिकों ने इसे खाकर अनुभव किया और इसके बारे में जानकारी प्राप्त की।  

- यह फल <b>'आरोग्यपाचा'</b> नामक पौधे से उत्पन्न होता है, जो तनाव रोधक और अन्य लाभकारी गुणों से भरपूर था।  

- इस पौधे के मिश्रण से एक औषधि तैयार की गई, जिसका नाम <b>'जीवानी'</b> रखा गया।  

- TBGRI ने इसे एक प्राइवेट कंपनी को लाइसेंस दिया, और कानी समुदाय को आधी रॉयल्टी दी, जिससे उन्होंने अपने कल्याण के लिए ट्रस्ट स्थापित किया।  

- इस कहानी ने यह सिद्ध किया कि एक पौधे ने कैसे स्थानीय समुदाय को लाभ पहुँचाया।

<b>आयुर्वेद और जैव विविधता</b>

- आयुर्वेदिक और यूनानी दवाइयाँ पौधों, जन्तुओं और खनिजों से बनाई जाती हैं।  

- आयुर्वेद की जड़ें हजारों साल पुरानी हैं और यह भारतीय चिकित्सा पद्धतियों में से एक प्रमुख पद्धति है।  

- <b>चरक</b>, आयुर्वेद के जनक ने पादप, जन्तु और खनिजों का उपयोग रोग उपचार के लिए किया था।



