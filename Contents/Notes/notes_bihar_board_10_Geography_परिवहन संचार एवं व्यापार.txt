<h3>परिवहन, संचार एवं व्यापार</h3>
<b>परिवहन का महत्व</b>

- वस्तुओं और सेवाओं के आवागमन को संभव बनाता है।  

- उत्पादन और उपभोग (मांग एवं आपूर्ति) के बीच संबंध स्थापित करता है।  

- राष्ट्रीय अर्थव्यवस्था की जीवन रेखा के रूप में कार्य करता है।  

<h3>परिवहन के प्रकार</h3>
<b>सड़कमार्ग</b>  

- सबसे सामान्य और सुलभ परिवहन साधन।  

- भारत में सड़क नेटवर्क की कुल लंबाई 33 लाख किलोमीटर।  

- <b>प्रमुख सड़कें:-</b>  

  - ग्रैंड ट्रंक रोड:- कोलकाता से अमृतसर (राष्ट्रीय राजमार्ग संख्या-1 और 2)।  

  - राष्ट्रीय राजमार्ग संख्या 1A:- अमृतसर से लेह।  

<b>सड़कों के विकास में ऐतिहासिक योगदान:</b>  

  - हड़प्पा-मोहनजोदड़ो:- प्रारंभिक सड़कों के प्रमाण।  

  - बुद्धकालीन शासक:- सड़क निर्माण का प्रोत्साहन।  

  - अंग्रेज शासनकाल:- नागपुर सड़क योजना।  

  - स्वतंत्रता के बाद:- प्रधानमंत्री ग्रामीण सड़क योजना।  

<h3>सड़कों के प्रकार</h3>  
<b>1. राष्ट्रीय राजमार्ग</b>  

  - देश के विभिन्न भागों को जोड़ते हैं।  

  - कुल 228 राजमार्ग; लंबाई 66,590 किलोमीटर।  

  - सबसे लंबा राजमार्ग: राष्ट्रीय राजमार्ग संख्या-7 (2369 किमी)। 

  - इसके अंतर्गत देश की कुल सड़कों का 2% भाग शामिल है।

<b>2. राज्य राजमार्ग</b>  

  - राज्यों की राजधानियों को जिला मुख्यालयों से जोड़ते हैं।  

  - निर्माण एवं देखरेख राज्य सरकार करती है।  

  - इसके अंतर्गत देश की कुल सड़कों 4% भाग शामिल है।

<b>3. जिला सड़कें</b>  

  - जिला मुख्यालयों और शहरों को जोड़ती हैं।  

  - इसके अंतर्गत देश की कुल सड़कों 14% भाग शामिल है।

<b>4. ग्रामीण सड़कें</b>  

  - यह गाँवों को जोड़ने वाली सड़कें हैं।  
  
  - इसके अंतर्गत देश की कुल सड़कों का 80% भाग शामिल है।  

  - प्रधानमंत्री ग्रामीण सड़क योजना के तहत विकास।  

<b>5. सीमांत सड़कें</b>  

  - सीमावर्ती क्षेत्रों में निर्माण, सामरिक दृष्टि से महत्त्वपूर्ण। 

  - सीमा सड़क संगठन (BRO) द्वारा रखरखाव।  

<h3>सड़कमार्ग परिवहन की विशेषताएँ</h3>
- सर्वसुलभ और सस्ता साधन, कम दूरी के लिए उपयुक्त।  
 
  - मैदानी क्षेत्रों में सरल निर्माण।  

  - पहाड़ी क्षेत्रों में कठिनाई और घुमावदार सड़कें। 

- यह अन्य परिवहन साधनों का पूरक है, रेल, जल, और वायुमार्ग के लिए कड़ी का काम करता है।  

- <b>विकास योजनाएँ:</b>  

  - स्वर्णिम चतुर्भुज राजमार्ग (दिल्ली, मुंबई, चेन्नई, कोलकाता को जोड़ता है)।  

  - उत्तर-दक्षिण और पूरब-पश्चिम गलियारा।  

  - एक्सप्रेस वे (अत्याधुनिक तेज गति वाले राजमार्ग)।  

<h3>सड़क परिवहन का महत्व</h3>
- वस्तुओं और सेवाओं का घर-घर तक पहुँचना।  

- यात्री और माल ढुलाई में वृद्धि:  

  - माल ढुलाई:- 6 अरब टन (1950-51) से 600 अरब टन किलोमीटर (2003-04)।  

  - यात्रियों की आवाजाही:- 23 अरब (1950-51) से 3135 अरब यात्री किलोमीटर (2003-04)।  

<h3>भारतीय रेलमार्ग</h3>
<b>रेल परिवहन का विकास</b>

- भारत में रेल परिवहन की शुरुआत 16 अप्रैल 1853 को मुंबई से थाणे के बीच 34 किलोमीटर लंबी पहली रेल सेवा से हुई।  

- प्रारंभ में रेल का विकास ईस्ट इंडिया कंपनी ने अपने लाभ के लिए किया।  

- स्वतंत्रता के बाद, भारतीय रेल के विकास पर ध्यान दिया गया, जिससे 1947-48 में रेलमार्ग की लंबाई 54,000 किमी से बढ़कर 2006-07 में 63,327 किमी हो गई।  

- भारतीय रेलवे को प्रशासनिक सुविधा के लिए 16 जोन में विभाजित किया गया है।  

<b>भारतीय रेलवे की विशेषताएँ</b>

- राजधानी एक्सप्रेस और शताब्दी एक्सप्रेस: बड़े शहरों और महानगरों को जोड़ने के लिए।  

- जन-शताब्दी एक्सप्रेस: छोटे शहरों को महानगरों से जोड़ने के लिए। 

- DMU, EMU, MEMU: बड़े शहरों में दैनिक यात्रियों के लिए। 

- माल ढुलाई के लिए प्राइवेट कंटेनर और वैगन।  

- मेट्रो रेल सेवा: कोलकाता और दिल्ली में भूमिगत परिवहन।  

- पर्वतीय रेलवे: शिमला, ऊटी, दार्जिलिंग जैसे पर्यटन स्थलों के लिए।  

<b>विशेष रेलगाड़ियाँ:</b>  

- पैलेस ऑन व्हील्स (राजस्थान) और डेक्कन ओडिसी (महाराष्ट्र)। 

- जीवन रेखा एक्सप्रेस:- विश्व का पहला चलंत अस्पताल रेल सेवा।  

<b>उपलब्धियाँ:</b>  

- 31 मार्च 2007 तक भारतीय रेल के पास 6909 स्टेशन, 8153 इंजन और 45360 यात्री गाड़ियाँ थीं।  

- एशिया की सबसे बड़ी और विश्व की तीसरी सबसे बड़ी रेल प्रणाली।  

- कोंकण रेलवे: 760 किमी लंबी परियोजना में 92 सुरंगें और 6.5 किमी की सबसे लंबी सुरंग।  

<b>भारतीय रेलमार्ग के प्रमुख गेज:</b>

- बड़ी लाइन (1.676 मीटर):- 74% (49820 किमी)।  

- मीटर लाइन (1.000 मीटर):- 21% (10621 किमी)।  

- छोटी लाइन (0.762 मीटर और 0.610 मीटर):- 5% (2886 किमी)।  

<b>भारतीय रेलवे का महत्व:</b>

- दैनिक यात्री परिवहन और माल ढुलाई में योगदान।  

- औद्योगिक विकास के लिए कच्चे माल और तैयार माल का परिवहन।  

- आयातित सामान को बंदरगाहों से देश के विभिन्न हिस्सों तक पहुँचाना।  

- भारतीय संस्कृति और अर्थव्यवस्था को जोड़ने में प्रमुख भूमिका।  

<b>भारतीय रेलवे की समस्याएँ</b>

- बिना टिकट यात्रा से राजस्व हानि।  

- मानव रहित समपार फाटक पर दुर्घटनाएँ।  

- आतंकी और नक्सली घटनाओं से संपत्ति की बर्बादी।  

- यात्रियों द्वारा अनावश्यक जंजीर खींचना।  

<h3>पाइपलाइन मार्ग</h3>
<b>पाइपलाइन का महत्व:</b>

- पाइपलाइन का उपयोग अब केवल पानी के परिवहन तक सीमित नहीं है, बल्कि पेट्रोलियम और गैस जैसे तरल पदार्थों के परिवहन के लिए भी किया जाता है।

- यह मरूस्थलों, जंगलों, पर्वतीय क्षेत्रों, मैदानी भागों और समुद्र के नीचे से होकर परिवहन का एक सशक्त माध्यम बन चुका है।

<b>भारत में पाइपलाइन:</b>

- भारत में पाइपलाइन का भविष्य मुख्यतः तेल और प्राकृतिक गैस उद्योग पर निर्भर है।

- कच्चे तेल को उत्पादन क्षेत्रों से शोधनशालाओं तक और फिर तेल उत्पादों को बाजारों तक पाइपलाइनों द्वारा भेजा जाता है।

- शोधनशालाओं से प्राप्त उत्पादों (एल.पी.जी., मोटर गैसोलीन, नेप्था, डीजल, आदि) को पाइपलाइनों द्वारा एक स्थान से दूसरे स्थान तक भेजा जाता है।

- ठोस पदार्थों को तरल अवस्था में बदलकर पाइपलाइनों द्वारा ले जाया जाने लगा है।

<b>पाइपलाइन का वितरण:</b>

- भारत में पाइपलाइनों को मुख्यतः दो वर्गों में बांटा जा सकता है:-

  - (i) तेल पाइपलाइन:- कच्चा तेल पाइपलाइन, तेल उत्पाद पाइपलाइन

  - (ii) गैस पाइपलाइन:- एल.पी.जी. पाइपलाइन, एच.बी.जे. पाइपलाइन

- <b>प्रमुख पाइपलाइन मार्ग:-</b>

  - कच्चे तेल के लिए पूर्वी, उत्तर-पूर्वी, और पश्चिमी भारत में पाइपलाइनों का विस्तार

  - गैस पाइपलाइन:- गुजरात से उत्तर प्रदेश तक 1730 किलोमीटर लंबी हजीरा-बीजापुर-जगदीशपुर गैस पाइपलाइन

<b>पेट्रोलियम उत्पादों के वितरण के पाइपलाइन मार्ग:</b>

- गुवाहाटी-सिलीगुड़ी पाइपलाइन, बरौनी-कानपुर लखनऊ पाइपलाइन, कोच्चि-कारूर पाइपलाइन, मुम्बई-मनमाड-इंदौर पाइपलाइन, आदि प्रमुख हैं।
  
<b>क्या आप जानते है?</b>

- स्टील पाइप को बिटुमिन की परत और ग्लास फाइबर से कवर कर जंग से बचाया जाता है।

<h3>वायुमार्ग</h3>
<b>वायु परिवहन का महत्व:</b>

- वायुमार्ग लंबी दूरी की आरामदायक यात्रा के लिए तेज, आधुनिक और महंगा साधन है।

- यह भारत के विभिन्न शहरों और औद्योगिक केंद्रों को आपस में जोड़ने का कार्य करता है।

<b>भारत में वायु परिवहन:</b>

- भारत में वायु परिवहन की शुरुआत 1911 में हुई थी।

- 1953 में वायु परिवहन का राष्ट्रीयकरण किया गया और इंडियन एयरलाइंस और एयर इंडिया को जिम्मेदारी सौंपी गई।

- इंडियन एयरलाइंस 2005 से 'इंडियन' नाम से जाना जाने लगा।

- प्रमुख निजी एयरलाइंस:- जेट एयरवेज, सहारा एयरलाइंस, गो एयरवेज, किंगफिशर एयरलाइंस, आदि।

- भारतीय विमानपतन प्राधिकरण (AAI) द्वारा 2007-2008 में 13.08 लाख हवाई उड़ानों का संचालन किया गया।

<b>वायु परिवहन के फायदे:</b>

- यह किसी भी भूभाग को पार करने का एकमात्र तरीका है जहाँ सड़क और रेलमार्ग से पहुंचना मुश्किल हो।

- भारत के 103 देशों के साथ द्विपक्षीय विमान सेवा समझौते हैं।

<h3>जलमार्ग</h3>
<b>जलमार्ग का प्रकार:</b>

जलमार्ग को दो प्रकारों में बांटा जाता है:-

  - आंतरिक जलमार्ग

  - अंतर्राष्ट्रीय जलमार्ग

<b>भारत में जलमार्ग:</b>

- भारत में लगभग 14500 किलोमीटर लंबे जलमार्ग हैं।

- आंतरिक जलमार्गों में नदियाँ, नहरें और झीलों का उपयोग किया जाता है।

- <b>प्रमुख राष्ट्रीय जलमार्ग:-</b>

  1. राष्ट्रीय जलमार्ग-1 (इलाहाबाद से हल्दिया)

  2. राष्ट्रीय जलमार्ग-2 (सदिया से धुबरी)

  3. राष्ट्रीय जलमार्ग-3 (कोलम से कोट्टापुरम)

  4. राष्ट्रीय जलमार्ग-4 (गोदावरी-कृष्णा नदियों के सहारे)

  5. राष्ट्रीय जलमार्ग-5 (ईस्ट-कोस्ट कनाल, महानदी डेल्टा)

<b>भारत और बांग्लादेश के बीच जलमार्ग संधि:</b>

- दोनों देशों के बीच जलमार्ग से परिवहन के लिए संधि है, जिससे एक देश के जहाज दूसरे देश में जा सकते हैं।

<b>अंतर्राष्ट्रीय जलमार्ग:</b>

- भारत के पास 7517 किलोमीटर लंबा समुद्री तट है, जहाँ 12 बड़े और 200 छोटे बंदरगाह विकसित हैं।

- देश का 90% व्यापार समुद्री मार्गों से होता है।

<h3>संचार</h3>
- संदेशों का आदान-प्रदान संचार कहलाता है।

- मानव ने अपनी आवश्यकता के अनुसार समय-समय पर संचार के विभिन्न साधनों का विकास किया है।

- प्राचीन काल में संदेशों को ताली, ढोल, आग जलाकर या अन्य तरीके से भेजा जाता था।

- मध्यकाल में तेज दौड़ने वाले व्यक्तियों और कबूतरों के द्वारा संदेश भेजे जाते थे।

- आधुनिक काल में संचार के ऐसे साधन विकसित किए गए हैं जो शीघ्र और दूर-दूर तक संदेश पहुंचा सकते हैं। 

<b>संचार के प्रमुख साधन:</b>

- डाक सेवा, टेलीग्राम, टेलीफोन, फैक्स, रेडियो, सिनेमा, समाचार पत्र, पत्रिकाएँ, इंटरनेट, ईमेल, मोबाईल, इत्यादि।

<b>वर्तमान समय में संचार का महत्व:</b>

- घरेलू, राष्ट्रीय और अंतर्राष्ट्रीय व्यापार में संचार का महत्वपूर्ण योगदान है।

- बाढ़, तूफान, आतंकी गतिविधियों के समय अद्यतन जानकारी संचार साधनों से ही मिलती है।

- संचार सुविधाओं के बिना समाज की कार्यप्रणाली प्रभावित होती है।

<h3>भारत में संचार सुविधाएँ</h3>
<b>डाक सेवा:</b>

- भारत में 1837 ई. में डाक सेवा की शुरुआत हुई थी, जो ईस्ट इंडिया कंपनी की देन थी।

- 1854 ई. में भारतीय डाक विभाग की स्थापना हुई।

- आज भारतीय डाक सेवा कंप्यूटरीकृत और उपग्रहों से जुड़ी हुई है।

- भारत में डाक सेवा को 8 डाक क्षेत्रों में बांटा गया है और पिनकोड प्रणाली का उपयोग किया जाता है।

- बिहार और झारखंड पिनकोड संख्या-8 में आते हैं।

<b>डाक विभाग के चैनल -</b>

<b>1. राजधानी चैनल:-</b> नई दिल्ली से 6 विशेष राज्यों की राजधानियों के लिए डाक सेवा।

<b>2. मेट्रो चैनल:-</b> बेंगलुरू, कोलकाता, दिल्ली, मुंबई आदि के लिए डाक सेवा।

<b>3. ग्रीन चैनल:-</b> स्थानीय पिनकोड वाले डाक पत्रों के लिए।

<b>4. दस्तावेज चैनल:-</b> समाचार पत्रों और पत्रिकाओं के लिए डाक सेवा।

<b>5. भारी चैनल:-</b> बड़े व्यावसायिक संगठनों के डाक पत्रों के लिए।

<b>6. व्यापार चैनल:-</b> छोटे व्यापारिक संगठनों के डाक पत्रों के लिए।

<b>डाक विभाग की अन्य सेवाएँ:</b>

- स्पीड पोस्ट, एक्सप्रेस पोस्ट, डाटा पोस्ट, ग्रीटिंग पोस्ट, ई-पोस्ट, बिल पोस्ट जैसी सेवाएँ उपलब्ध हैं।

<b>दूर संचार सेवाएँ:</b>

- भारत में लगभग 26 करोड़ वायरलेस फोन उपभोक्ता हैं, और मोबाइल फोन सबसे प्रचलित सेवा है।

- एस.टी.डी. सेवा भी शहरों और ग्रामीण क्षेत्रों में उपलब्ध है।

- भारत दूर संचार तंत्र में एशिया में अग्रणी है।

<b>रेडियो और टेलीविजन:</b>

- भारत में रेडियो का प्रसारण 1923 में शुरू हुआ और इसे 1936 में 'आकाशवाणी' नाम दिया गया।

- टेलीविजन सेवा 1959 में शुरू हुई, और 1976 में इसे 'दूरदर्शन' नाम दिया गया।

- 1982 में एशियाई खेलों के दौरान रंगीन प्रसारण की शुरुआत हुई।

<b>समाचार पत्र और पत्रिकाएँ:</b>

- भारत में 65 हजार से अधिक पत्र/पत्रिकाएँ प्रकाशित होती हैं, जिनमें सबसे अधिक हिन्दी में होती हैं।
  
<b>संचार के प्रभाव:</b>

- परिवहन और संचार के साधन सामाजिक-सांस्कृतिक विकास को बढ़ावा देते हैं।

- इन साधनों के बिना आर्थिक क्रियाएँ असंभव हो जाती हैं।

- जीवन जीने के लिए इन साधनों पर निर्भर रहना पड़ता है।

<h3>अंतर्राष्ट्रीय व्यापार</h3>  
- दो देशों के बीच सामानों और सेवाओं के क्रय-विक्रय को <b>अंतर्राष्ट्रीय व्यापार</b> कहते हैं।  

- यह किसी राष्ट्र की आर्थिक संपन्नता का मापक होता है।  

<b>आयात, निर्यात और व्यापार संतुलन</b>

- <b>आयात (Import):-</b> बाहरी देशों से सामान लाना।  

- <b>निर्यात (Export):-</b> अपने देश से बाहरी देशों को सामान भेजना।  

- <b>व्यापार संतुलन:-</b> आयात और निर्यात का अंतर।  

  - <b>अनुकूल संतुलन:-</b> निर्यात > आयात।  

  - <b>प्रतिकूल संतुलन:-</b> आयात > निर्यात।  

<h3>भारत का अंतर्राष्ट्रीय व्यापार</h3>  
- 1950-51 में भारत का अंतर्राष्ट्रीय व्यापार ₹1214 करोड़ था।  

- 2007-08 में यह बढ़कर ₹1605022 करोड़ हो गया।  

- निर्यात की अपेक्षा आयात तेजी से बढ़ रहा है, जिससे व्यापार घाटा बढ़ रहा है।  

- भारत का व्यापार एशिया, ओशियाना, यूरोप और अमेरिका के साथ होता है।  

<b>मुख्य निर्यात वस्तुएँ:</b> 

- इंजीनियरिंग उत्पाद, पेट्रोलियम उत्पाद, रत्न-आभूषण, वस्त्र, कृषि उत्पाद।  

<b>मुख्य आयात वस्तुएँ:</b>  

- पेट्रोलियम उत्पाद, मशीनरी, इलेक्ट्रॉनिक सामान, सोना-चाँदी, उर्वरक।  

<b>विशेष आर्थिक क्षेत्र (SEZ):</b> 

  - कांडला (गुजरात) एशिया में पहला निर्यात संवर्धन क्षेत्र (EPZ)।  

  - भारत के 8 निर्यात संवर्द्धन क्षेत्रों को 'विशेष आर्थिक क्षेत्र (SEZ)' में बदले दिया गया।  

<b>निष्कर्ष</b>  

- अंतर्राष्ट्रीय व्यापार भारत की आर्थिक प्रगति का प्रतिबिंब है।  

- निर्यात को बढ़ावा देने और व्यापार घाटा कम करने के लिए सरकार लगातार प्रयासरत है।



