<h2>अलसकथा<h2>
<h3>परिचय</h3>
- अलसकथा पाठः विद्यापतिकृत कथाग्रन्थ "पुरुषपरीक्षा" का अंश है।

- इस पाठ में आलस्य नामक दोष का निरूपण व्यंग्यात्मक शैली में किया गया है।

- "पुरुषपरीक्षा" एक सरल संस्कृत कथा है, जो मानव के गुणों और दोषों का विवेचन करती है, साथ ही दोषों के निवारण की शिक्षा भी प्रदान करती है।

- विद्यापति, जो एक प्रसिद्ध मैथिलीकवि थे, संस्कृत के कई ग्रंथों के निर्माता भी थे। उनका संस्कृत पर गहरा प्रभाव था।

- इस पाठ में आलस्य को एक बुराई के रूप में दिखाया गया है, जिसे नीतिकारों ने रिपु (शत्रु) के रूप में माना है।

<h3>हिन्दी अनुवाद</h3>
<b>आसीत् मिथिलायां वीरेश्वरो नाम मन्त्री। स च स्वभावाद् दानशीलः कारुणिकश्च सर्वेभ्यो दुर्गतेभ्योऽनाथेभ्यश्च प्रत्यहमिच्छाभोजनं दापयति। तन्मध्येऽलसेभ्योऽप्यन्नवस्त्रे दापयति। यतः – 
निर्गतीनां च सर्वेषामलसः प्रथमो मतः। 
किञ्चिन्न क्षमते कर्तुं जाठरेणाऽपि वह्निना ॥ 
ततोऽलसपुरुषाणां तत्रेष्टलाभं श्रुत्वा बहवस्तुन्दपरिमृजास्तत्र वर्चुलीबभूवुः यतः –
स्थितिः सौकर्यमूला हि सर्वेषामपि संहते।
सजातीनां सुखं दृष्ट्वा के न धावन्ति जन्तवः ॥</b>

<b>अर्थ -</b> मिथिला में वीरेश्वर नामक मंत्री रहते थे। वे स्वभाव से दानी और दयालु थे तथा दीन-दुखियों और अनाथों को प्रतिदिन इच्छाभर भोजन खिलते थे। उन दीन-दुखियों के बीच आलसी लोग भी थे जो अन्न, वस्त्र पाते थे। क्योंकि -
"सभी कुछ ना करने वाले लोगों में आलसी का स्थान सबसे ऊपर होता है। वह भूख से भी पीड़ित होकर कुछ नहीं करता है।"
उसके बाद आलसी लोग अपना लाभ जानकर तोंद बढ़ाए हुए राजदरबार में एकत्रित हो गये। 
क्योंकि -
"सभी एक समान लोगों का साथ रहना सुविधापूर्वक होता है। भला कौन ऐसा प्राणी है जो अपने समान (लोगों) के सुख को देखकर भागे चले नहीं आते।"

<b>पश्चादलसानां सुखं दृष्ट्वा धूर्ता अपि कृत्रिममालस्यं दर्शयित्वा भोज्यं गृहन्ति। तदनन्तरमलसशालायां बहुद्रव्यव्ययं दृष्ट्वा तन्नियोगिपुरुषैः परामृष्टम् - यदक्षमबुद्ध्या करुणया केवलपलसेभ्यः स्वामी वस्तूनि दापयति, कपटेनाऽनलसा अपि गृह्णणन्ति इत्यस्माकं प्रमादः। यदि भवति तदालसपुरुषाणां परीक्षां कुर्मः इति परामृश्य प्रसुप्तेषु अलसशालायां तन्नियोगिपुरुषाः वहितं दापयित्वा निरूपयामासुः।</b>

<b>अर्थ -</b> आलसियों के सुख को देखकर बाद में धूर्त्तलोग भी आलस को ढोंगकर भोजन ग्रहण करने लगे। इस कारण अलसशाला में बहुत अधिक खर्च होने लगा जिसे देखकर वहाँ नियुक्त अधिकारियों ने विचार किया कि गरीब, असहाय जानकर मंत्री ने दयावश केवल आलसियों के लिए भोजन आदि की व्यवस्था की थी परंतु उसका लाभ उठाकर धूर्त्तलोग भी आलसी बनकर इसका लाभ ले रहे है, यह हमारी अक्षमता है। इसलिए क्यों ना उन आलस्यहीन लोगों की परीक्षा ली जाए, ऐसा सोचकर अधिकारी आलसशाला में आग लगवाकर जाँच करते हैं।

<b>ततो गृहलग्नं प्रवृद्धमग्निं दृष्ट्वा धूर्ताः सर्वे पलायिताः। पश्चादीषदलसा अपि पलायिताः। चत्वारः पुरुषास्तत्रैव सुप्ताः परस्परमालपन्ति। एकेन वस्त्रावृतमुखेनोक्तम्- अहो कथमय कोलाहलः ? द्वितीयेनोक्तम् - तर्यते यदस्मिन् गृहे अग्निर्लग्नोऽस्ति। तृतीयेनोक्तम् - कोऽपि तथा धार्मिको नास्ति य इदानीं जलार्देर्वासोभिः कटैर्वास्मिान् प्रवृणोति ? चतुर्थेनोक्तम् - अये वाचालाः। कति वचनानि वक्तुं शक्नुथ ? तूष्णी कथं न तिष्ठथ ?</b>

<b>अर्थ -</b> उसके बाद घर में लगे हुए आग को देखकर सभी धूर्त्त भाग खड़े हुए। फिर थोड़े कम आलसी भी भाग गये। चार लोग वहीं सोये रहे और आपस में बात करने लगे। कपड़े से मुहँ ढ़के हुए एक ने कहा - यह कैसा शोर है ? दूसरे ने कहा - इस घर में आग लगी हुई है। तीसरे ने कहा - क्या कोई धर्मात्मा नहीं है जो हम लोगों को भींगे हुए कपड़े या चटाई से ढँक दे ? चौथे ने कहा - अरे बक बक करने वालों। तुम लोग कितनी बातें करते हो, चुप क्यों नहीं रहते हो ?

<b>ततश्चतुर्णामपि तेषामेवं परस्परालापं श्रुत्वा वहितं च प्रवृद्धमेषामुपरि पतिष्यन्तं दृष्ट्वानियोगिपुरुषैर्वधभयेन चत्वारोऽप्यलसाः केशव्यावाकृष्य गृहीत्वा गृहाद् बहिःकृताः। पश्चात्तानालोक्यतैर्नियोगिभिः पठितम्- 
पतिरेव गतिः स्त्रीणां बालानां जननी गतिः।
नालसानां गतिः काचिल्लोके कारुणिक बिना ॥ 
पश्चात्तेषु चतुर्वलसेषु ततोऽप्यधिकतरं वस्तु मन्त्री दापयामास।</b>

<b>अर्थ -</b> तब इन चारों की बातचीत सुनकर और बढ़ते हुए आग को देखकर अधिकारी लोगों ने मृत्यु के भय से चारों आलसियों को बाल खींचकर बाहर निकाला। फिर उन चार आलसियों को देखकर अधिकारियों ने कहा - 
"स्त्रियों का सहारा पति होता है तथा बच्चों का सहारा माँ किन्तु आलसियों का सहारा दयालु हृदय के अतिरिक्त कोई नहीं होता है।"
फिर उन चारों को मंत्री ने और अधिक वस्तुएँ दिलवायी।

<h3>सारांश</h3>
- मिथिला के मंत्री वीरेश्वरो गरीबों और आलसियों को प्रतिदिन भोजन और वस्त्र दान करते थे।

- धूर्त लोग नकली आलस्य दिखाकर इस दान का लाभ उठाने लगे।

- मंत्री ने आलसियों की परीक्षा के लिए उनके शरण स्थल में आग लगवाई।

- आग लगने पर धूर्त और कम आलसी भाग गए, लेकिन चार सच्चे आलसी वहीं बने रहे।

- आलसियों की अजीब प्रतिक्रियाओं से उनकी वास्तविकता सामने आई।

- मंत्री ने सच्चे आलसियों को और अधिक सहायता दी।

- कहानी आलस्य को दोष मानते हुए इससे बचने की प्रेरणा देती है।

<h3>योग्यताविस्तार व्याख्या</h3>
इस पाठ का संदेश है कि आलस्य एक महान दोष (रोग) है। आलसी व्यक्ति का कोई सहायक नहीं होता। इसलिए जीवन में आलस्य को पूरी तरह त्याग देना चाहिए। आलस्य के संबंध में नीतिश्लोक कहता है:

<b>"आलस्यं हि मनुष्याणां, शरीरस्थो महारिपुः।
नास्त्युद्यमसमो बन्धुः, कृत्वा यं नावसीदति।"</b>

इस कथन का अर्थ है कि शरीर में स्थित सबसे बड़ा शत्रु आलस्य है। इस आलस्य रूपी शत्रु को समाप्त करने के लिए परिश्रम (उद्यम) ही सबसे बड़ा मित्र है।

विद्यार्थी को स्वयं यह विचार करना चाहिए कि यदि वह जीवन में उन्नति या विकास चाहता है तो आलस्य को त्यागकर परिश्रम करना होगा।

एक और नीतिश्लोक इस संदर्भ में कहता है:

<b>"षड् दोषाः पुरुषेणेह हातव्या भृतिमिच्छता।
निद्रा तन्द्रा भयं क्रोध आलस्यं दीर्घसूत्रता।"</b>

इसका तात्पर्य है कि जो व्यक्ति उन्नति चाहता है, उसे छह दोषों- निद्रा, सुस्ती, भय, क्रोध, आलस्य और टालमटोल की आदत को छोड़ना चाहिए।



